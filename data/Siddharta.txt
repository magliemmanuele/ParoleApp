Hermann Hesse
Siddharta
Dal verbo suchen (cercare) i Tedeschi fanno il participio presente, suchend, e lo
usano sostantivato, der Suchende (colui che cerca) per designare quegli uomini
che non s'accontentano della superficie delle cose, ma d'ogni aspetto della vita vogliono
ragionando andare al fondo, e rendersi conto di se stessi, del mondo, dei
rapporti che tra loro e il mondo intercorrono. Quel cercare che è già di per sé un
trovare, come disse uno dei più illustri fra questi «cercatori», e precisamente sant'Agostino;
quel cercare che è in sostanza vivere nello spirito.
Suchende sono quasi tutti i personaggi di Hesse: gente inquieta e bisognosa di
certezza, gente che cerca l'Assoluto, ossia una verità su cui fondarsi nell'universale
relatività della vita e del mondo, e tale assoluto trovano — se lo trovano — in se
stessi. Facendo uso di un titolo pirandelliano, si potrebbe dire che «trovarsi» è
l'ansia costante di questi personaggi: pervenire a quella consapevolezza di sé che
permette alla personalità di realizzarsi completamente e di vivere, allora, realmente,
quelle ore, quei giorni, quegli anni che vengono di solito sciupati nella banalità
quotidiana d'una esistenza «d'ordinaria amministrazione». Con Gide, Hesse
potrebbe dire di sé: «Le seul drame qui vraiment m'intéresse et que je voudrais
toujours à nouveau relater, c'est le débat de tout étre avec ce qui l'empéche d'étre
authentique, avec ce qui s'oppose à son intégrité, à son intégration». Nella maggior
parte dei romanzi di Hesse i personaggi muovono a questa scoperta di sé attraverso
le circostanze esteriori del mondo moderno: Peter Camenzind, il solido
montanaro svizzero divenuto scrittore di successo, negli ambienti intellettuali di
una pacifica Europa all'inizio del secolo; Demian, o meglio il suo succube Eugen
Sinclair, nella vita studentesca delle università tedesche, agitate dal presagio dell'imminente
guerra mondiale (1914), che tante vite avrebbe falciato in quella gioventù,
risolvendone, o meglio lacerandone e troncandone brutalmente i problemi.
Nel racconto che qui si presenta, invece, Hesse ha preso il suo personaggio
principale, der Suchende, e l'ha collocato pari pari in un ambiente favoloso e pittoresco
quale l'India del secolo VI avanti Cristo, ormai impaziente dell'antica ortodossia
brahminica, e della relativa costituzione sociale, e pullulante di predicatori,
profeti, anacoreti, fachiri, monaci mendicanti e digiunatori solitari. Tutti costoro
interrogano, tormentano e rivolgono in tutti i sensi le affermazioni dei testi
sacri della India: gli antichissimi inni dei Veda, con i posteriori commenti in prosa
dei Brahmana e delle Upanishad. Una folla sempre più numerosa s'impadronisce
di questi testi, il cui studio avrebbe dovuto essere esclusivo privilegio della
casta dei Brahmini, cioè dei sacerdoti di Brahma, la prima e più alta delle quattro
classi sociali riconosciute dalla antica religione dell'India, esclusivi depositari
della sapienza divina, unici intermediari fra l'uomo e Dio per mezzo del complicatissimo
rituale dei sacrifici, delle formule magiche ch'essi soli conoscono, dei testi
sacri ch'essi soli capiscono (o dicono di capire), e come tali superiori anche alla
classe dei Ksciatrya, guerrieri e principi, usciti dalle braccia di Brahma (mentre i
Brahmini, i = nati due volte », erano usciti dalla testa); per non parlare dei Vaicya,
contadini e mercanti, usciti dal ventre di Brahma, e dei Sudra, umili manovali,
usciti dai piedi del Dio. Sotto a tutti, poi, stanno i Paria, che non sono una casta,
non sono uomini, non sono nulla, non hanno nemmeno il diritto di esistere.
Pesava ormai il dispotismo sacerdotale dei Brahmini. Pesava sul terreno sociale
e politico. Ma poi-ché era fondato su princìpi religiosi, fu sul terreno della religione
che i Brahmini vennero attaccati. Quei libri sacri di cui essi non comprendevano
più lo spirito, avendone ridotto la lettera a un formula-rio meccanico e insensato,
divennero oggetto di meditazione e di studio ad uomini d'altre classi che i
Brahmini. In questa terra dell'India pare che gli uomini vengano al mondo con un
dono particolare per la speculazione metafisica e la ricerca delle cause ultime. La
sete dell'Assoluto, il disprezzo della vita terrena, con i suoi agi e i suoi obblighi,
sono comuni a turbe di Diogeni cenciosi, i quali trovano naturalissimo di farsi
mendicanti per occuparsi unicamente della ricerca dell'infinito e della soluzione
dei problemi supremi. Il sole ardente che sviluppa la vegetazione lussureggiante
della giungla pare vi alimenti anche l'incontenibile vigore della fantasia, che avvolge
d'ogni parte il pensiero e quasi lo soffoca in una rete inestricabile d'immagini,
di miti, di strane e pittoresche personificazioni.
Poco dopo che la predicazione di Vardhamana, soprannominato Mahavira
(grande eroe) o Jina (il vittorioso) aveva dato origine alla nuova religione del
giainismo, un nuovo caso si ebbe — e più clamoroso e destinato a immensa risonanza
— d'un giovane d'illustre stirpe che, toccato da una rivelazione interiore,
abbandonò la casa, la famiglia, il lusso e gli agi della vita per dedicarsi in solitudine
alle più dure penitenze e iniziare quindi, in povertà, la predicazione d'una
nuova dottrina. È appena il caso di ricordare al lettore italiano l'analogia con
casi a lui ben noti, come quelli di san Francesco d'Assisi, di Jacopone da Todi.
Se il Mahavira era figlio d'un cospicuo barone a nome Siddharta, uno tra i
membri più eminenti del senato nel suo paese, il nuovo profeta, chiamato a tanta
altezza, era addirittura l'erede d'un trono. Nato a Kapilavattu nel 563 a.C., si chiamava
anche lui Siddharta, ed era figlio del re Suddhodana, della famiglia Gotama
(o Gautama) e della nobile stirpe dei sakya (onde il nome di Sakyamuni, il solitario,
l'eremita dei Sakya, con cui è spesso designato). Aveva moglie e figlio, 'quando
a trent'anni lo toccò, per mezzo di macabre visioni, la rivelazione della vanità
di questo nostro mondo. Abbandonò gli agi del proprio palazzo, fuggì dai suoi cari
e, cambiati i propri abiti con quelli d'un mendicante, si pose alla scuola di due
dotti Brahmini. Ma, insoddisfatto dell'insegnamento ufficiale, si diede a vita d'ana-
coreta, macerandosi nelle penitenze. Un giorno, mentre meditava sotto un albero,
ebbe la rivelazione, l'illuminazione improvvisa circa la causa del dolore e il mezzo
di eliminarla: e se, fin dal suo trentaquattresimo anno egli -era stato Bodhisattva,
cioè un essere (sattva) vicino o destinato a ricevere l'illuminazione (bódhi); da
quel punto egli fu il Buddha, _cioè l'illuminato, e uscì dalla solitudine per predicare
alle turbe la nuova dottrina.
Questa dottrina non costituisce una totale innovazione rispetto alle precedenti
concezioni del culto brahminico, tanto più che non ne respinge del tutto i sacri testi
(i Veda, i Brahmana, e soprattutto le Upanishad), ma ne fornisce piuttosto una
nuova interpretazione. Essa raccoglie il sostanziale pessimismo della civiltà brahmana,
qual è espresso nelle Upanishad: il mondo è dolore, perché perituro e instabile,
sì che la pace può trovarsi sol-tanto là dove tutto. è, ed .è eterno. Ciò non si
può ottenere se non conducendosi in modo dasfuggire alla terribile legge della
trasmigrazione (samsara), in modo, cioè, da non dover più rinascere in qualche
forma individuale, ma annientarsi in-vece completamente col dissolversi nell'anima
stessa dell'universo (nirvana).
La sete dell'Assoluto è quindi alla base d'ogni concezione religiosa indiana,
tanto antica e ortodossa, quanto di quelle dei riformatori. L'Assoluto è, per la dottrina
ortodossa, il Brahma, ossia l'universo, Dio. Ma il punto sovrano della speculazione
brahminica sta nell'identità di Brahma e dell'Atman. Che cosa è l'Atman?
L'Atman è l'interiorità dello Io, l'anima individuale in contrapposto (contrapposizione
verbale, ché invece v'è identità di natura) al Brahma, principio divino
del mondo esterno, unica essenza e anima divina diffusa in tutto l'universo. L'Atman,
o anima dell'individuo, è considerata identica con il Brahma e destinata, inseguito
al raggiungimento della sua massima perfezione, a fondersi totalmente con
l'anima del mondo. Come scrive il Deussen, s il Brahma, la forza che ci sta davanti
corporea in ogni essere, che crea, sostiene, conserva e poi riprende in sé tutti i
mondi, questa forza eterna, infinita, divina è identica con l'Atman, con ciò che noi,
dopo esserci spogliati di ogni esteriorità, troviamo in noi come il nostro essere più
intimo e vero, il nostro io, la nostra anima ».*
* Il termine Atman deriva forse dalla radice An (respirare: quindi respiro, soffio,
anima). Oppure è funzione di due radici pronominali equivalenti a questo io .. Ricorre
frequentemente in sanscrito come pronome riflessivo e come sostantivo, col
significato di o la stessa >, o la propria persona >, e perciò in senso filosofico indica
l'Io, l'anima in contrapposizione al corpo.
Pensare a fondo questa identità, realizzare in sé l'attualità di questo concetto:
l'universo è Brahma, e questo è l'Atman, ossia, in termini occidentali: l'universo è
Dio e Dio è la mia anima, tale è la prova suprema del panteismo indiano. Ma «
pensare » è dir poco: si tratta di « vivere » in sé questa beatificante esperienza,
non solo con la mente,.ma con tutta l'anima e il corpo. E qui entra in gioco la cor-
posa, sensuale fantasia indiana, che mal si accontenta di puri concetti (o astratti,
come si dice volgarmente). L'alternativa dell'uomo che muore senza essere riuscito
a raggiungere il nirvana, cioè la scoperta dell'Atman, l'annientamento nell'anima
infinita del mondo, e la samsara, cioè la trasmigrazione delle anime, questo
tragico tra-vaglio senza fine, questa penosa briga per cui la anima individuale viene
travolta nel « cerchio delle vite », e rinasce a eterne sofferenze, come sciacallo,
come cane, come topo, come ogni sorta d'esseri viventi. Anche le dottrine orfiche
dei Greci e il pitagorismo conoscevano la dottrina della metempsicosi, ma erano
ben lontani dal viverla con la vivida concretezza fantastica degli Indiani, i quali
cercano fiduciosi la rivelazione dell'Atman con ogni sorta di pratiche, come la
preghiera, la concentrazione interiore, l'ipnosi, il governo e la soppressione del
respiro, lo star seduti in strane e incomode posizioni ripetendo mentalmente 1'Om,
una delle sei sillabe sacre, solenne interiezione di con-ferma e ossequio come il
nostro amen, significante la trinità Brahma-Visnù-Siva, simbolo perfetto del-l'anima
onnisciente universale a cui anela di unirsi ()Toga) l'anima individuale.
Proprio su questi concetti opposti della samsara e del nirvana verte in particolare
l'illuminazione ricevuta dal Sakyamuni. Nella sua predicazione egli diede
prova di un saggio razionalismo, accostabile
a certi aspetti della dottrina epicurea, mettendo da parte il concetto di Brahma,
cioè della divinità esterna, non propriamente negato, ma tralasciato come concetto
razionalmente irraggiungibile. Al centro della propria concezione egli mise invece
il concetto empirico del dolore, accogliendo il pessimismo fondamentale delle
Upanishad. La vita è dolore, questo è il primo dei quattro punti fonda-mentali della
nuova dottrina, quale il Buddha la espose nel grande discorso di Benares. Ma
sono i punti seguenti quelli che contengono il lievito attivo, il nuovo messaggio di
speranza racchiuso nel buddhismo. L'origine del dolore è la sete di vivere, che
conduce di rinascita in rinascita, accompagnata dal piacere e dalla cupidigia.
Spegnere questa brama di vita mediante l'annientamento completo del desiderio,
tale è la condizione necessaria per conseguire la soppressione del dolore. Nel
quarto punto il Buddha forniva una specie di norma pratica, la ottuplice via per
cui si perviene allo annientamento della brama di vivere, e l'additava nella purezza:
purezza di fede, di volontà, di linguaggio, d'azione, d'esistenza, d'applicazione,
di memoria, di meditazione. Con potente metafora è espressa questa concezione
fondamentale, della sete di vivere come origine della samsara, nel Dhammapada,
dov'essa viene assimilata a un infaticabile costruttore, che sempre ricostruisce l'edificio
delle passioni umane e lo prolunga all'infinito, facendo sorgere, dall'appagamento
di alcune, altre e sempre nuove passioni. « Per il volgere di molte nascite
corsi senza tregua cercando il costruttore della casa (cioè la causa della rinascita).
Orribile è l'eterna rinascita. O costruttore, ti ho scoperto; tu non fabbricherai
più alcuna casa. Infrante son le tue travi e il tetto della casa distrutto. Il cuore, fatto
libero, ha estinto ogni brama ». Non si potrebbe desiderare un'espressione più
intensa del
reale terrore dell'Indiano per la penosa catena delle trasmigrazioni. E non si
potrebbe dare una prova più luminosa della totale assenza d'ogni orgoglio umanistico
che caratterizza il pensiero indiano, e lo separa radicalmente, a onta di ogni
altra analogia, da quello occidentale, che questo fatto di prendere l'immagine del
costruttore e della casa — cioè di qualcosa che noi siamo irresistibilmente portati
ad apprezzare come un bene a simbolo del peggior male che affligga l'umanità.
Quando ogni volontà .di-vivere sia realmente estinta, l'uomo entra nel nirvana,
e può entrarci, come lo stesso Buddha, ancor vivo; questo è allora un nirvana, diciamo
così, di primo grado, consistente in sostanza nell'estinzione del fuoco della
concupiscenza. (Grande battaglia vi è fra gli studiosi,-se il nirvana buddhistico sia
da intendersi in modo essenzialmente negativo, come annientamento e vuoto, oppure
come uno stato di coscienza cosmica. La concezione brahminica del nirvana
- assorbi-mento dell'anima individuale nel seno d'un Dio universale — non pare
più sostenibile poiché il Buddha non fa conto di Brahma. E poiché egli non si occupa
nemmeno della materia, non pare nemmeno che il suo nirvana possa intendersi
come la dissoluzione dell'anima in senò -agli elementi fisici. Certo è che sulla
natura precisa del nirvana Buddha si astenne sempre abilmente da eccessive
precisazioni).. V'è poi il nirvana definitivo, o pari-nirvana, quello che ha luogo
dopo morte, e che si manifesta con l'abolizione della samsara, la rottura del cerchio
delle esistenze, la, liberazione dal tragico travaglio delle rinascite e delle trasmigrazioni
dell'anima.
Da questi cenni sulle dottrine del brahmanesimo e del buddhismo appare chiaro
come Hesse non vi si sia avvicinato a caso o per un capriccio: esse sono veramente
vicine ai suoi temi più cari, come
la sete dell'Assoluto e la sua ricerca nell'lo, nella liberazione dell'Io da ogni sovrastruttura
posticcia e inessenziale. I Brahmini, i Samana, gli anacoreti e i veggenti
che popolano questo racconto, avvolti in bianchi manti o mal coperti da poveri
cenci, sono bene i cugini primi di quei bizzarri tipi di teosofi, vegetariani, tolstoiani
e naturisti, che s'incontrano tra gli studenti di Demian.
Del resto, la coincidenza di taluni aspetti delle religioni e filosofie indiane con
le posizioni fondamentali dell'idealismo tedesco(essenzialmente la coscienza d'una
realtà spirituale fuori della portata dei sensi — che gli Indiani esprimono nella
dottrina di maya, o illusione, apparenza irreale della natura — e la coscienza dell'illusoria
natura che è propria del mondo fenomenico) è spesso sorprendente, in
tanta diversità d'ambiente storico e geografico e di clima intellettuale. Non a torto
uno dei divulgatori odierni delle filosofie indiane, Yoghi Ramacharaka, si appella
spesso a testimonianze del contemporaneo idealismo occidentale, e prima d'intro-
durre il lettore al « più alto pinnacolo del pensiero filosofico nel sistema V,edanta,
si vale di questa metafora di pretto conio hegeliano. « Lo studioso ansima sullo
stretto sentiero del ragionamento per poter respirare nella sottile, rarefatta atmosfera
di quelle eccelse cime e si sente pervadere tutto dalla rigida aria della montagna
». Che è bene il « salto nell'Assoluto », il mancamento di respiro che Hegel
preannunciava a chi lo volesse seguire dalla sfera del Verstand a quella della Vernunft,
dal comune raziocinio del-l'intelletto pratico al dominio dei concetti puri.
Dopo Herder e Goethe, l'interesse per le dottrine indiane non venne più meno in
Germania. Le analogie tra il buddhismo e il pessimismo di Schopenhauer (che dichiarava
la lettura delle Upanishad essere stato l'unico conforto della sua vita)
sono
state più d'una volta dottamente illustrate. Tanta, insomma, la simpatia della
cultura tedesca per il pensiero indiano, che si venne, come a tutti è noto, alla dottrina
razziale della pretesa eredità esclusiva della razza tedesca dalla razza ariana.
A proposito della quale dottrina il Prampolini osserva, dopo le debite riserve:
= una valutaziome obiettiva non può negare che i due popoli hanno comune una
spiccata tendenza alla contemplazione, alla speculazione astratta, al panteismo e
perciò al Weltshmerz, cioè a sentire il dolore cosmico
Siddharta di Hesse può a buon diritto considerarsi come un felice concretamento
artistico di queste affinità spirituali tra i due popoli, maturate attraverso una riflessione
culturale e storica ormai più che secolare. L'India di questo racconto è
un'India tutta metafisica e contemplativa, così diversa dall'India di Kipling, tutta
concreta, affaccendata' e brulicante d'umanità. O per lo meno è l'altra faccia, l'aspetto
eterno ed extra temporale, di quel-la stessa India. Qui, in Siddharta, v'è
poco di caratteristicamente individuato e concreto, poco d'informazione geografica
e antropologica tipo « libro di viaggi ». Il color locale è affidato quasi unicamente
alla suggestione verbale dei nomi — Siddharta, Vasudeva, Govinda, Jetavana
— alla frequente presenza, anche in occasionali metafore, dei grandi alberi
dell'India e dei loro frutti tropicali. E poi quella folla di monaci, mendicanti,
straccioni, fachiri, anacoreti, col loro saio giallo e la loro ciotola delle elemosine:
quella onnipresenza della religione, quei Brahmini dalle bianche tuniche, quel
senso continuo d'un popolo cui non è patria questa terra, ma è destino il cielo.
Ma, appunto, si tratta non d'un'India storica, così e così individuata, ma della India
eterna, metafisica, astrale, popolata di cercatori dell'Assoluto, e non di agenti
del Secrer Service.
La trasfusione del consueto personaggio di Hesse (l'uomo che cerca se stesso)
in questo mondo così propizio avviene con naturale felicità. La stessa assenza di
compiacimenti descrittivi e pittoreschi contribuisce alla spontaneità, alla naturalezza
della operazione con cui temi e motivi del pensiero occidentale vengono travasati
nell'ambiente indiano. Ricorderemo, fra questi temi, alcuni che più sono fa-
miliari al pensiero europeo e alla nostra saggezza pratica d'uomini occidentali.
Anzitutto, l'irrealtà del tempo, questa conquista del pensiero moderno su cui, dopo
Bergson, quasi tutti i grandi spiriti della nostra età si sono soffermati, e che a
poco a poco la scienza stessa viene corroborando con le sue esperienze. La necessità
che i figli ripetano gli errori dei padri; la coincidenza degli opposti, per cui
d'ogni verità anche il contrario è vero, quando ci si sollevi dalla illusoria e limitata
apparenza del mondo fenomenico. L'esistenza di due modi di sapere: uno che
riguarda solamente la mente, ed è un sapere puramente intellettuale e astratto, e
uno che è un sapere con l'esperienza di tutto il corpo e l'anima, sapere con la fatica
delle proprie membra, sapere col dolore della propria esistenza, sapere che è
vita, partecipazione intensa che impegna tutta la persona. L'individuazione come
pena, come tormento, come limitazione: il bisogno di evadere dai limiti del proprio
Io e spaziare nella panica immensità del Tutto, respirare il divino, vivere nell'eterno.
La superiorità del lavoro intellettuale su quello pratico e interessato: la
facilità con cui Siddharta — che sapeva solo digiunare, attendere e pensare — riesce
nel commercio. Ma in realtà, che cosa è più facile che pensare? Quid autem
secundum litteras difficillimum esse artificium? Quale mestiere più difficile che
quello di mettersi davanti a una pagina bianca con l'impegno di riempirla di cose
belle, intelligenti
e nuove? Chi veramente sia riuscito in questo, chi veramente sappia pensare,
non troverà più nulla di difficile al mondo, e, contrariamente alla opinione
corrente, riuscirà, purché realmente lo vo- . glia, buon commerciante, uomo d'affari,
banchiere, generale, ministro. E, già che abbiamo messo insieme questo elenco
di motivi filosofici dell'ispirazione dello scrittore, non vorremmo vedere nel.
remo spezzato, con cui il figlio di Siddharta- ammonisce il padre a non inseguirlo,
un esempio perfetto del vichiano -parlare eroico, per imprese e per segni?
Questi temi, dunque, sono i reali personaggi del narratore Hesse, i veri argomenti
dei suoi racconti. Narratore di spiccato temperamento lirico; racconti che
tengono sempre alquanto della meditazione. Ciò nonostante, Hesse non ha nessun
titolo e — verosimilmente - -nessuna pretesa di passare per un « filosofo ». Le sue
creazioni nascono sotto il segno della fantasia . e si pongono sotto la categoria
dell'arte. Questo è ciò che le rende così limpide, gradevoli, accessibili anche a
quei lettori che con la filosofia delle scuole abbiano una questione personale. Chi
legge Siddharta vedrà come il con-tenuto ideologico esposto in questa introduzione,
che può esser parso magari complicato e astruso, si concreti agevolmente in
totalità d'immagini nitide e vive, e nel ritmo stesso della prosa, imbevuta di saggia
pace contemplativa. Le avventure mondane di Siddharta, l'amore della cortigiana
Kamala, costituiscono l'episodio più vivace ed estrinsecamente vario del racconto,
-con una vivida lucentezza di colori da lacca orientale. Ma la vetta poetica dell'opera
è probabilmente da ricercare altrove, e cioè nelle pagine dedicate al fiume, a
quel grande fiume che scorre lento lento — il Gange,
il Brahmaputra, l'Indo,- il Godovari? — sotto le . fronde ricurve d'alberi giganteschi,
e parla con la
sua voce .millenaria, compendio di tutte le voci del mondo, a chi lo sappia intendere,
parla ai due vecchi barcaioli che passano le sere seduti su una rustica
panca fuor della loro capanna, immersi nella silenziosa intimità dell'amicizia, distrutta
ogni bar-riera fisica individuale nella tacita felicità della mutua comprensione,
gli occhi perduti dietro al lento fluire della massa verdastra delle acque, l'anima
assorta nella contemplazione e aperta al linguaggio della natura.
I due perfetti: i risvegliati, gli illuminati, Siddharta e Vasudeva, uomini piùsaggi
dello stesso Buddha, perché questa saggezza l'hanno vissuta con tutto l'essere
loro, l'hanno conquistata con quel secondo modo di sapere, che è partecipazione
intima e totale dell'uomo, compenetrazione panica della vita dello universo. L'esperienza-
di Siddharta supera quella del Buddha e in certo modo la completa secondo
un modo di vedere occidentale, in quanto la puri-fica da quel che a noi può
in essa apparire disumano: la rinuncia alla vita, la negazione della vita. Siddharta
invece non si tiene cautamente ai margini della vita: ci s'immerge, insoddisfatto
d'ogni dottrina, d'ogni religione, d'ogni sapere astratto, e alle medesime conclusioni
del Buddha arriva attraverso una coraggiosa e intiera esperienza. Alla propria
sete di vita egli non nega alcun appaga-mento: eppure riesce anch'egli a debellare
la samsara, senza far uso di quella malinconica arma che è la rinuncia. La
vita egli l'attraversa e ne emerge. Il Buddha rimane, nel romanzo, come una figura
laterale, indimenticabile nei suoi sobri tratti. Ma vive, soprattutto, nella formazione
stessa del protagonista, che va, sì, oltre il Buddha, ma trae pur dalla sua figura
e dalla sua vita molti tratti della propria individualità e della propria biografia, a
cominciar dal nome: e la fuga dalla casa paterna, e l'episodio del cambio dei ricchi
abiti, e l'illuminazione sotto l'albero in riva al fiume. E se si considera quanto
poco ci vuole perché una nuova concezione della vita e del mondo si affermi come
religione, oppure rimanga sepolta nell'oblio d'una perfezione individuale, se si
pensa quanto poco di-penda dalla verità intellettuale del sistema il fatto che un
cristianesimo o un islamismo dilaghino come irresistibili maree nella vita pratica
e nella storia, e gli Esseni e i Terapeuti rimangano sètte eretiche locali senza conseguenza,
se si osserva da quali estrinseche circostanze e da quali doti inessenziali
dipendono la sorte diversa d'un Gesù o d'uno qualsiasi fra i tanti assertori del logos
neo-platonico pullulanti intorno allo sfacelo del mondo antico, la sorte diversa
d'un Lutero o d'un Socino, allora ameremo vedere in Siddharta uno dei tanti
Buddha potenziali, uno dei tanti virtuali fondatori di religioni, spariti senza lasciar
traccia, che pullularono durante quell'irrequieto germoglio d'ideologie filosofiche
e religiose in cui si manifestò l'esaurimento dell'antica ortodossia brahminica
e della sua civiltà.
M. M.
SIDDHARTA
PARTE PRIMA
a Romain Rolland con rispettosa amicizia
IL FIGLIO DEL BRAHMINO
Nell'ombra della casa, sulle rive soleggiate del fiume presso le barche,
nell'ombra del bosco di Sal, all'ombra del fico crebbe Siddharta, il bel figlio
del Brahmino, il giovane falco, insieme all'amico suo, Govinda, anch'egli
figlio di Brahmino. Sulla riva del fiume, nei bagni, nelle sacre
abluzioni, nei sacrifici votivi il sole bruniva le sue spalle lucenti. Ombre
attraversavano i suoi occhi neri nel boschetto di mango, durante i giochi
infantili, al canto di sua madre, durante i santi sacrifici, alle lezioni di
suo padre, così dotto, durante le conversazioni dei saggi. Già da tempo
Siddharta prendeva parte alle conversazioni dei saggi, si esercitava con
Govinda nell'arte oratoria, nonché nello esercizio delle facoltà di osservazione
e nella pratica della concentrazione interiore. Già egli sapeva
come si pronuncia impercettibilmente 1'Om, la parola suprema, sapeva
assorbirla in se stesso pronunciandola silenziosamente nell'atto di inspirare,
sapeva emetterla silenziosamente nell'atto di espirare, con l'anima
raccolta, la fronte raggiante dello splendore che emana da uno spirito luminoso.
Già egli sapeva, nelle profondità del proprio essere, riconoscere
l'Atman, indistruttibile, uno con la totalità del mondo.
Il cuore del padre balzava di gioia per quel figlio così studioso, così
avido di sapere; era un grande sapiente, un sommo sacerdote quello ch'egli
vedeva svilupparsi in lui: un principe fra i Brahmini.
La gioia gonfiava il petto di sua madre quand'ella lo guardava, quando
lo vedeva camminare, quando lo vedeva sedere e alzarsi: Siddharta, così
forte, così bello, che procedeva col suo passo snello, che la salutava con
garbo così compìto.
L'amore si agitava nel cuore delle giovani figlie dei Brahmini, quando
Siddharta passava per le strade della città, con la sua fronte luminosa,
con i suoi occhi regali, così slanciato e nobile nella persona.
Ma più di tutti lo amava l'amico suo Govinda, il figlio del Brahmino.
Amava gli occhi di Siddharta e la sua cara voce, amava il suo passo e il
garbo perfetto dei movimenti, amava tutto ciò che Siddharta diceva e faceva,
ma soprattutto ne amava lo spirito, i suoi alti, generosi pensieri, la
sua volontà ardente, la vocazione sublime. Sapeva bene Govinda: questo
non diventerà un Brahmino come ce n'è tanti, un pigro ministro di sacrifici,
o un avido mercante d'incantesimi, un vano e vacuo retore, un prete
astuto e cattivo, e non sarà nemmeno una buona, sciocca pecora_ nel
gregge dei molti. No, e anch'egli, Govinda, non voleva diventare tale, un
Brahmino come ce ne son migliaia. Voleva seguire Siddharta, il prediletto,
il magni-fico. E se un giorno Siddharta fosse diventato un dio, se fosse
asceso un giorno nella gloria dei ce-lesti, allora Govinda l'avrebbe seguìto,
come suo amico, suo compagno, suo servo, suo scudiere, sua ombra.
Così_ tutti amavano Siddharta. A tutti egli dava gioia, tutti ne traevano
piacere.
Ma egli, Siddharta, a se stesso non procurava pia-cere, noti era di gioia
a se stesso. Passeggiando sui sentieri rosati del frutteto, sedendo nell'ombra
azzurrina del boschetto delle contemplazioni, purificando le proprie
membra nel quotidiano lavacro di espiazione, celebrando i sacrifici nel
bosco di mango dalle ombre profonde, con la sua perfetta compitezza
d'atteggiamenti, amato da tutti, di gioia a tutti, pure non portava gioia incuore.
Lo assalivano sogni e pensieri irrequieti, portati fino a lui dalla
corrente del fiume, scintillati dalle stelle della notte, dardeggiati dai raggi
del sole; sogni lo assalivano, e un'agitazione dell'anima, vaporata dai
sacrifici, esalante dai versi del Rig-Veda, stillata dalle dottrine dei vecchi
testi brahminici.
Siddharta aveva cominciato ad alimentare in sé la scontentezza. Aveva
cominciato a sentire che l'amore di . suo padre e di sua madre, e anche lo
amore dell'amico suo, . Govinda, non avrebbero fatto per sempre la sua
eterna felicità, non gli avrebbero dato la quiete, non l'avrebbero saziato,
non gli sarebbero bastati. Aveva cominciato a so-spettare che il suo. degnissimo
padre e gli altri suoi maestri, cioè i saggi Brahmini, gli avevano
già impartito il più e il meglio della loro saggezza, avevano già versato
interamente i loro vasi pieni nel suo recipiente in attesa, ma questo recipiente
non s'era riempito, lo spirito non era soddisfatto, l'anima non era
tranquilla, non placato il cuore. Buona cosa le abluzioni, - certo: ma erano
acqua, non lavavano via il peccato, non guarivano la sete dello spirito,
non scioglievano gli affanni del cuore. Eccellente cosa i sacrifici e la
preghiera agli dèi: ma questo era tutto? Davano i sacrifici la felicità? E
come stava 'questa faccenda degli dèi? Era realmente Prajapati che aveva
creato il mondo? Non era invece 1'Atman, l'unico, il solo, il tutto?
Che gli dèi non fossero poi forme create, come tu e io, soggette al tempo,
caduche? Anzi, era poi bene, era giusto, era un atto sensato e sublime
sacrificare agli dèi? A chi altri si doveva sacrificare, a chi altri si doveva
rendere onore, se non a Lui, allo unico, all'Atman? E dove si poteva trovare
1'At man, dove abitava, dove batteva il suo eter-no cuore, dove altro
mai se non nel più pro(on o del proprio io, in quel che di indistruttibile
ógnu
porta in sé? Ma dove, dov'era questo Io, questa interiorità, questo assoluto?
Non era carne e ossa, non era pensiero né coscienza: così insegnavano
i più saggi. Dove, dove dunque era? Penetrare laggiù, fino all'lo,
a me, all'Atman: c'era forse un'altra via che mettesse conto di esplorare?
Ahimè! questa via nessuno la insegnava, nessuno la conosceva,
non il padre, non i maestri e i saggi, non i pii canti dei sacrifici! Tutto sapevano
i Brahmini e i loro libri sacri, tutto, e perfino qualche cosa di più;
di tutto s'erano occupati, della creazione del mondo, della natura del linguaggio,
dei cibi, dell'inspirare e dell'espirare, della gerarchia dei cinque
sensi, dei fatti degli dèi ...cose infinite sapevano ... Ma valeva la pena saper
tutto questo, se non si sapeva l'uno e il tutto, la cosa più impor-tante
di tutte, la sola cosa importante?
Certo, molti versi dei libri santi, specialmente nelle Upanishad di Samaveda,
parlavano di questa interiorità e di quest'assoluto; splendidi versi.
« La anima tua è l'intero mondo »: così vi stava scritto. E vi stava
scritto che l'uomo nel sonno, nel pro-fondo sonno, penetra nel proprio Io
e prende stanza nell'Atman. Meravigliosa saggezza stava in questi versi,
tutta la scienza dei più saggi stava qui radunata in magiche parole, pura
come miele. No, non si doveva certo far poco conto della prodigiosa conoscenza
che qui era stata raccolta e conservata da innumerevoli generazioni
di Brahmini. Ma dov'erano i saggi, dove i sacerdoti o i penitenti, ai
quali fosse riuscito, non soltanto di conoscerla, questa profondissima
scienza, ma di viverla? Dove era l'esperto che sapesse magicamente richiamare
dal sonno allo stato di veglia l'esperienza dell'Atman, ricondurla
nella vita quotidiana, nella parola e nell'azione? Molti degni Brahmini
conosceva Siddharta, suo padre prima di tutti, il puro, il dotto, degno sopra
ogni altro. Ammirabile era suo padre, nobile e calmo il suo contegno,
pura la sua vita, saggia la sua parola, squisiti e alti pensieri avevan
dimora dietro la sua fronte... ma anche lui, che tanto sapeva, viveva forse
nella beatitudine, possedeva la pace, non era anche lui soltanto un uomo
che cerca, un assetato? Non doveva egli sempre riattingere, come un assetato,
alle sacre fonti, sacrifici, libri, conversazioni dei Brahmini? Perché
doveva anche lui, l'irreprensibile, purificarsi ogni giorno dal peccato,
affannarsi per le abluzioni, sempre da capo, ogni giorno? Dunque non
era in lui 1'Atman, non zampillava nel suo cuore la fonte originaria? Eppure
era questa che bisognava trovare: scoprire la fonte originaria nel
proprio Io, e impadronirsene! Tutto il resto era ricerca, era errore e deviazione.
Tali erano i pensieri di Siddharta, questa era la sua sete, questo il suo
tormento.
Spesso egli recitava a se stesso le parole di una Chandogya-Upanishad:
« In verità, Satyam è il nome di Brahma: in verità, chi sa questo,
ascende ogni giorno nel mondo celeste ». Spesso gli pareva vicino, il
mondo celeste, ma mai l'aveva raggiunto interamente, mai aveva spento
l'ultima sete. E di tutti i saggi e dottissimi ch'egli conosceva, valendosi
del loro insegnamento, non uno ve n'era che l'avesse raggiunto interamente,
il mondo celeste, non uno che interamente l'avesse spenta, l'eterna
sete.
« Govinda, » disse Siddharta all'amico « Govinda, caro, vieni con me
sotto il banano: vogliamo esercitarci nella concentrazione ».
Andarono verso il banano, sedettero a terra, qui Siddharta, vènti passi
più in là Govinda. Mentre sedeva, pronto a pronunciare 1'Om, Siddharta
ripeteva mormorando i versi:
Om è l'arco, la saetta è l'anima, bersaglio della saetta è Brahma, da
colpire con immobile certezza.
Quando il tempo consueto della concentrazione fu trascorso, Govinda
si alzò. Era calata la sera, era tempo di cominciare l'abluzione vespertina.
Govinda chiamò Siddharta per nome, ma non ottenne risposta. Siddharta
sedeva assorto, i suoi occhi era-no fissati rigidamente sopra una
meta lontana, la punta della lingua spuntava un poco fra i denti: pareva
ch'egli non respirasse. Così sedeva, immerso nella concentrazione, pensando
1'Om, l'anima indi-rizzata a Brahma come una saetta.
E un giorno passarono i Samana attraverso la città di Siddharta: asceti
girovaghi, tre uomini secchi e spenti, né vecchi né giovani, con spalle
impolverate e sanguinose, arsi dal sole, circondati di solitudine, estranei
e ostili al mondo, forestieri nel regno degli uomini come macilenti sciacalli.
Spirava da loro- un'aura di cheta passione, di devozione fino all'annientamento,
di spietata rinuncia alla personalità.
A sera, dopo l'ora dell'osservazione, Siddharta comunicò a Govinda: «
Domani mattina per tempo, amico mio, Siddharta andrà dai Samana. Diventerà
un Samana anche lui ». -
A queste parole Govinda impallidì, e nel volto immobile dell'amico
lesse la decisione, inarrestabile come la saetta, scagliata dall'arco. Subito,
al primo sguardo, Govinda si rese conto: ora comincia, ora trova Siddharta
la sua via, ora comincia il suo destino a germogliare, e con il suo
il mio. E divenne pallido, come una buccia di banana secca.
«O Siddharta, » esclamò « te lo permetterà tuo padre?
Siddharta sollevò lo sguardo, come uno che si ridesta. Fulmineamente
lesse nell'anima di Govinda: vi lesse la paura, vi lesse la dedizione.
«O Govinda, » rispose sommessamente « è inutile sprecar parole.
Domani all'alba comincerò la vita del Samana. Non parliamone più ».
Siddharta entrò nella camera dove suo padre sedeva sopra una stuoia
di corteccia, s'avanzò alle sue spalle e rimase là, fermo, finché suo padre
s'accorse che c'era qualcuno dietro di lui. Disse il Brahmino: « Sei tu,
Siddharta? Allora di' quel che sei venuto per dire ».
Parlò Siddharta: « Col tuo permesso, padre mio. Sono venuto ad annunciarti
che desidero abbandonare la casa domani mattina e recarmi fra
gli asceti. Diventare un Samana, questo è il mio desiderio. Voglia il cielo
che mio padre non si opponga ». -
Tacque il Brahmino: tacque così a lungo che nella piccola finestra le
stelle si spostarono e il loro aspetto mutò, prima che venisse rotto il si-
lenzio nella camera. Muto e immobile stava ritto il figlio con le braccia
conserte, muto e immobile sedeva il padre sulla stuoia, e le stelle passavano
in cielo. Finalmente parlò il padre: « Non s'addice a un Brahmino
pronunciare parole violente e colleriche. Ma l'irritazione agita il mio
cuore. Ch'io non senta questa preghiera una seconda volta dalla tua bocca
».
Il Brahmino si alzò lentamente; Siddharta restava in piedi, muto, con
le braccia conserte.
« Che aspetti? » chiese il padre.
Disse Siddharta: « Tu lo sai ».
Irritato uscì il padre dalla stanza, irritato cercò il suo giaciglio e si coricò.
Dopo un'ora, poiché il sonno tardava, il Brahmino si alzò, passeggiò in
su e in giù, uscì di casa. Guardò attraverso la piccola finestra della stanza,
e vide Siddharta in piedi, con le braccia conserte: non s'era mosso.
Come un pallido bagliore emanava dal suo mantello bianco. Col cuore
pieno d'inquietudine, il padre ritornò al suo giaciglio.
E venne di nuovo dopo un'ora, venne dopo due ore, guardò attraverso
la piccola finestra, vide Siddharta
in piedi, nel chiaro di luna, al bagliore delle stelle, nelle tenebre.
E ritornò ogni ora, in silenzio, guardò nella camera, vide quel ragazzo in
piedi, immobile, ed il suo cuore si riempì di collera, il suo cuore si riempì
di disagio, il suo cuore si riempì d'incertezza, il suo cuore si riempì di
compassione. Ritornò nell'ultima ora della notte, prima che il giorno
spuntasse, entrò nella stanza, vide il giovane in piedi, e gli parve grande,
quasi straniero.
«Siddharta, » chiese « che attendi? ».
«Tu lo sai ».
«Starai sempre così ad aspettare che venga giorno, mezzogiorno e
sera? ».
«Starò ad aspettare ».
«Ti stancherai, Siddharta ».
«Mi stancherò ».
« Ti addormenterai, Siddharta ».
«Non mi addormenterò ».
«Morirai, Siddharta ».
«Morirò ».
«E preferisci morire, piuttosto che obbedire a tuo padre? ».
«Siddharta ha sempre obbedito a suo padre ». « Allora rinunci al tuo
proposito? ».
« Siddharta farà ciò che suo padre gli dirà di fare ». Le prime luci del
giorno entravano nella stanza. Il Brahmino vide che Siddharta tremava
legger-mente sulle ginocchia. Nel volto di Siddharta, in-vece, non si vedeva
alcun tremito: gli occhi guardavano lontano. Allora il padre s'accorse
che Siddharta non abitava già più con lui in quella casa: Siddharta
l'aveva già abbandonato.
Il padre posò la mano sulla spalla di Siddharta. « Andrai nella foresta,
» disse « e diverrai un Samana. Se nella foresta troverai la beatitudine,
ritorna, e insegnami la beatitudine. Se troverai la delusione, ritorna: riprenderemo
insieme a sacrificare agli dèi. Ora va' a baciar tua madre,
dille
dove vai. Ma per me è tempo d'andare al fiume e di compiere la prima
abluzione ».
Tolse la mano dalla spalla di suo figlio, e uscì. Siddharta barcollò,
quando provò a muoversi. Ma fece forza alle sue membra, s'inchinò davanti
al padre e andò dalla mamma, per fare come suo padre aveva prescritto.
Quando alle prime luci del giorno, lentamente, con le gambe indolenzite,
lasciò la città ancora silenziosa, un'ombra, ch'era accucciata presso
l'ultima capanna, si levò e s'unì al pellegrino: Govinda.
«Sei venuto » disse Siddharta, e sorrise.
«Sono venuto » disse Govinda.
PRESSO I SAMANA
La sera di quello stesso giorno essi raggiunsero gli asceti, gli scarni
Samana, cui si offersero compagni e discepoli. Vennero accolti.
Siddharta fece dono del suo abito a un povero Brahmino incontrato
sulla strada. Non portava più che il perizoma e una tonaca color terra,
senza cuciture. Mangiava soltanto una volta al giorno, e mai cibi cotti.
Digiunò per quindici giorni. Poi digiunò per ventotto giorni. Dalle cosce
e dalle guance gli sparì la carne. Dai suoi occhi smisurata-mente ingran-
diti parevano prendere il volo ardenti visioni, unghie lunghissime uscivano
dalle sue dita rinsecchite, e sul mento germogliava un'arida barba
stopposa. Gelido diventava il suo sguardo quando incontrava donne; la
sua bocca si contraeva con disprezzo quand'egli doveva accompagnarsi
con uomini ben vestiti. Vedeva i mercanti commerciare, i principi andare
a caccia, la genté in lutto piangere i suoi morti, le meretrici far copia
di sé, i medici affannarsi per i loro ammalati, i preti stabilire il giorno
per la semina, gli amanti amare, le madri cullare i loro bimbi — .e tutto
ciò non era degno dello sguardo dei suoi occhi, tutto mentiva, tutto puzzava,
puzzava di menzogna, tutto simulava 'un significato di bontà e di
bellezza, e tutto era inconfessata putrefazione. Amaro era il sapore del
mori do. La vita, tormento.
Una meta si proponeva Siddharta: diventare vuoto, vuoto di sete, vuoto
di desideri, vuoto di sogni, vuoto di gioia e di dolore. Morire a se stesso,
non essere più lui, trovare la pace del cuore svuotato, nella spersonalizzazione
del pensiero rimanere aperto al miracolo, questa era la sua
meta. Quando ogni residuo dell'lo fosse superato ed estinto,
quando ogni brama e ogni impulso tacesse nel cuore, allora doveva
destarsi l'ultimo fondo delle cose, lo strato più profondo dell'essere,
quello che non è più Io: il grande mistero.
Tacendo Siddharta restava in piedi sotto il sole a picco, ardendo di dolore,
ardendo di sete, finché non sentisse più né dolore né sete. Tacendo
stava in piedi sotto la pioggia; l'acqua gli cadeva dai capelli sulle spalle
gelate, sui fianchi e sulle gambe gelate, e il penitente restava in piedi,
finché spalle e gambe non fossero più gelate, ma tacessero e stessero
chete. Tacendo egli s'accoccolava sul giaciglio di spine, e dalla pelle
riarsa gocciolava il sangue, il marcio gemeva dalle piaghe, e Siddharta
rimaneva rigido, immobile, finché più nulla pungesse, finché più nulla
bruciasse.
Siddharta si tirava su a sedere e imparava l'economia del respiro, imparava
a emettere poco fiato, imparava a sospendere la respirazione. Imparava,
partendo dal respiro, ad assopire il palpito del cuore, imparava a
ridurne i battiti, finché fossero pochi. e sempre più radi.
Istruito dal più vecchio dei Samana, Siddharta praticò la spersonalizzazione,
praticò la concentrazione, secondo le strane norme di quegli
asceti. Un airone volava sopra il boschetto di bambù e Siddharta assumeva
quell'airone nella propria anima, volava sopra boschi e montagne,
era airone, mangiava pesci, provava la fame degli aironi, parlava la lingua
gracchiante degli aironi, moriva la morte- degli aironi. Uno sciacallo
morto giaceva sulla rena del fiume, e l'anima di Siddharta penetrava in
quella carogna, era sciacallo morto, giaceva sulla spiaggia, si gonfiava,
puzzava, marciva, era dilaniata dalle iene, scuoiata dagli avvoltoi, diventava
scheletro, polvere, si librava sulla campagna. E poi l'anima di Siddharta
faceva ritorno, era stata morta, putrefatta, polverizzata, aveva gustato
la torbida ehbrezza
del cerchio delle vite, e ora si tendeva ansiosamente per una
nuova sete, come un cacciatore all'agguato, verso lo spiraglio per il quale
si potesse sfuggire al circolo delle trasformazioni, dove si spezzasse la
catena delle cause ultime e cominciasse la pace dell'eterno. Egli uccideva
i propri sensi, uccideva la propria memoria, sgusciava fuori dal proprio
Io in mille forme estranee, era bestia, era carogna, era pietra, era legno,
era acqua, e ogni volta si ritrovava al risveglio — splendesse il sole
oppur la luna — era di nuovo quello stesso Io, rientrava nel circolo delle
trasformazioni, sentiva sete, superava la sete, sentiva nuova sete.
Molto apprese Siddharta dai Samana, molte vie imparò a percorrere
per uscire dal proprio lo. Per-corse la via della spersonalizzazione attraverso
il dolore, attraverso la volontaria sofferenza e il superamento del
dolore, della fame, della sete, della stanchezza. Percorse la via della
spersonalizzazione attraverso la meditazione, attraverso lo svuota-mento
dei sensi da ogni immagine per mezzo del pensiero. Queste e altre vie
apprese a percorrere, mille volte abbandonò il proprio Io, per ore e per
giorni indugiò nel non-Io. Ma anche se queste vie uscivano inizialmente
dall'Io, all'Io la loro fine riconduceva pur sempre. Mille volte Siddharta
poteva sfuggire dal suo Io, indugiare nel nulla, trattenersi in una bestia,
nella pietra; inevitabile era il ritorno, inesorabile l'ora in cui egli —
splendesse il sole oppure la luna, sotto la pioggia o nell'ombra — ritrovava
se stesso, ed era di nuovo l'Io-Siddharta, e di nuovo provava il tormento
di non poter sfuggire al circolo delle trasformazioni.
Accanto a lui viveva Govinda, come la sua ombra, percorreva le stesse
vie, si sottoponeva agli stessi sforzi. Raramente parlavano tra loro di
qualcosa altro che non fosse il culto e gli esercizi che il culto richiedeva.
Talvolta andavano loro due attraverso
i villaggi, a mendicare il cibo per sé e per i loro maestri.
« Che ne pensi, Govinda? » disse una volta Siddharta durante una di
queste peregrinazioni per elemosina « che ne pensi tu? Abbiamo fatto
progressi? Abbiamo raggiunto la meta? ».
Rispose Govinda: « Abbiamo imparato, e impariamo ancora. Tu diventerai
un grande Samana, Siddharta. Hai appreso così in fretta ogni
esercizio, spesso i vecchi Samana si sono meravigliati di te. Un giorno tu
sarai un santo, o Siddharta ».
Disse Siddharta: « Io non sono di questo parere, amico mio. Ciò che
ho imparato finora presso i Samana, o Govinda, avrei potuto impararlo
più presto e più semplicemente. In qualunque bettola di malaffare, tra
carrettieri e giocatori di dadi, l'avrei potuto imparare ».
Disse Govinda: « Siddharta si prende gioco di me. Come avresti potuto
imparare, là, tra quegli sciagurati, la concentrazione, la sospensione
del re-spiro, l'insensibilità alla fame e al dolore? ».
E Siddharta disse piano, come se parlasse a se stesso: « Che è la concentrazione?
Che l'abbandono del corpo? Che cos'è il digiuno? la sospensione
del respiro? Tutto questo è fuga di fronte all'Io, breve pausa
nel tormento di essere Io, è un effimero stordimento contro il dolore insensato
della vita. La stessa evasione, lo stesso effimero stordimento
prova il bovaro all'osteria, quando si tracanna alcuni bicchieri di acquavite
o di latte di cocco fermentato. Allora egli non sente più il proprio Io,
allora non sente più le pene della vita, allora prova un effimero stordimento.
E prova lo stesso, sonnecchiando sul suo bicchiere di acqua-vite,
che provano Siddharta e Govinda, quando riescono a sfuggire, grazie a
lunghi esercizi, dai loro corpi, e a indugiare nel non-Io. Così è, o Govinda
».
Disse Govinda: « Così dici tu, amico mio, eppure sai bene che Siddharta
non è un bovaro, né un Samana un ubriacone. Certo il beone trova
lo stordimento, certo trova breve tregua ed evasione, ma egli ritorna dalla
sua ebbrezza e ritrova tutto come prima, non è diventato più saggio,
non ha raccolto conoscenza, non è salito di un gradino più in alto ». E
Siddharta replicò con un sorriso: « Non lo so, non sono mai stato un
beone. Ma che io, Siddharta, nelle mie pratiche e concentrazioni trovo
soltanto una passeggera ebbrezza e rimango tanto lontano dalla saggezza,
dalla soluzione, quanto lo ero in-fante nel ventre della madre, questo
lo so, Govinda, questo lo so ».
E un'altra volta che Siddharta con Govinda aveva lasciato il bosco per
andare a mendicare nel villaggio un po' di cibo per i loro fratelli e maestri,
di nuovo Siddharta prese a parlare e disse: « Ma ora, o Govinda, siamo
veramente sulla retta via? Ci accostiamo davvero alla conoscenza?
Ci avviciniamo davvero alla soluzione? O non ci aggi-riamo piuttosto in
un cerchio, noi che pur pensavamo di sottrarci al circolo delle trasformazioni
elementari? ».
Disse Govinda: « Molto abbiamo appreso, Siddharta, molto rimane
ancora da apprendere. Non ci moviamo in cerchio, ci moviamo verso
l'alto, il cerchio è una spirale, e di molti gradini siamo già ascesi ».
Rispose Siddharta: « Che età credi che abbia il più vecchio dei nostri
Samana, il nostro venerabile maestro? ».
Disse Govinda: « Il più vecchio potrà avere un sessant'anni ».
E Siddharta: « Sessant'anni è vissuto, e il nirvana non l'ha mai raggiunto.
Ne vivrà settanta, ottanta, e tu e io, anche noi, diverremo vecchi
e faremo i nostri esercizi, digiuneremo, mediteremo. Ma il
nirvana non lo raggiungeremo: non lo raggiungerà il maestro, non lo
raggiungeremo noi. O Govinda, di tutti i Samana che esistono non uno,
io credo, neanche uno, raggiunge il nirvana. Troviamo con-forti, troviamo
da stordirci, acquistiamo abilità con Ie quali cerchiamo d'illuderci.
Ma l'essenziale, la strada delle strade non la troviamo ».
« Non pronunciare, » disse Govinda « non pronunciare così terribili
parole, Siddharta! Come sarebbe possibile che fra tanti sapienti, fra tanti
Brahmini, fra tanti austeri e venerabili Samana, fra tanti uomini che cercano,
fra tanti uomini che si applicano coh tutta l'anima loro, fra tanti
santi non uno debba trovare la strada delle strade? ».
Ma Siddharta rispose, con una voce in cui trapelavano a un tempo tristezza
e dispetto, una voce lieve, un po' triste, ma anche alquanto beffarda:
« Presto, Govinda, il tuo amico abbandonerà questa via dei Samana
che ha così a lungo percorso con te. Io soffro la sete, o Govinda, e su
questa lunga via dei Samana la mia sete non si è per nulla placata. Sem-
pre ho sofferto sete del sapere, sempre sono stato pieno d'interrogativi.
Ho inter-rogato i Brahmini, d'anno in anno, ho interrogato i sacri Veda,
d'anno in anno. Forse, o Govinda, sarebbe stato altrettanto saggio e altrettanto
utile interrogare il rinoceronte o lo scimpanzè. Lungo tempo ho
impiegato, Govinda, e non ne sono ancora venuto a capo, per imparare
questo: che non si può imparare nulla! Nella realtà non esiste, io credo,
quella cosa che chiamiamo « imparare ». C'è soltanto, o amico, un sapere,
che è ovunque, che è Atman, che è in me e in te e in ogni essere. E
così comincio a credere: questo sapere non ha nessun peggior nemico
che il voler sapere, che l'imparare ».
Govinda si fermò di botto in mezzo alla strada, alzò le mani e disse: «
Non crucciare, Siddharta,
non spaventare l'amico con simili discorsi! In verità, paura svegliano
le tue parole nel mio cuore. Ma pensa dunque: che ne sarebbe della santità
dei Samana, se fosse così come tu dici, se non fosse possibile imparare?!
Che ne sarebbe, o Siddharta, che ne sarebbe allora di tutto ciò che
sulla terra v'ha di santo, di venerabile, di degno?! ».
E Govinda mormorò un versetto tra sé e sé, un versetto di una Upanishad:
Chi s'immerge meditando, con puro intelletto, nell'Atman, Parole non
v'hanno ad esprimere la beatitudine del suo cuore.
Ma Siddharta taceva. Pensava le parole che Govinda gli aveva dette, e
le pensava a fondo. Sì, pensava a testa bassa, che rimane dunque ancora
di tutto ciò che ci pareva sacro? Che rimane? Che cosa resta
confermato? E scosse il capo.
Un giorno — eran circa tre anni che i due giovani vivevano coi Samana,
partecipando ai loro esercizi spirituali — un giorno giunse fino a
loro, passata per mille bocche, una notizia, una voce, una fama: un uomo
era apparso, chiamato Gotama, il Sublime, il Buddha, che aveva superato
in sé il dolore del mondo ed era riuscito a fermare la ruota delle rinascite.
Passava per la terra insegnando, circondato di giovani, senza ricchezze,
senza casa, senza donna, avvolto nel giallo saio del pellegrino,
ma con fronte serena: un beato. E principi e Brahmini si inchinavano a
lui e diventavano suoi discepoli. Questa fama, questa voce, questa leggenda
risuonava qua e là, si propagava, nelle città ne parla-vano i Brahmini,
nella foresta i Samana, e sempre quel nome di Gotama, il Buddha,
ritornava alle orecchie dei giovani, in un'aureola or buona or cattiva, oggetto
di lode e di scherno.
Come quando in un paese infierisce la peste, e sorga la notizia che in
qualche luogo ci sia un
uomo, un saggio, un mago, cui la parola o il respiro bastino a guarire
ogni vittima del contagio, e come allora questa novella percorre la terra e
ognuno ne parla, molti credono, molti dubitano, ma molti anche si mettono
senz'altro in cammino per cercare il saggio, il salvatore, così percorse
la terra quella leggenda, diffondendosi come un profumo, la leggenda
di Gotama, il Buddha, il saggio della stirpe dei Sakya. A lui era
congenita, così affermavano i suoi fedeli, la somma sapienza, egli si ricordava
della sua precedente esistenza, egli aveva raggiunto il nirvana e
non sarebbe rientrato mai più nel circolo delle reincarnazioni, mai più
sarebbe stato sommerso nella torbida corrente delle forme. Si riferivano
di lui cose magnifiche e incredibili: aveva fatto miracoli, aveva sottomesso
il demonio, aveva parlato con gli dèi. Ma i suoi nemici e gli increduli
dicevano che questo Gotama era un vacuo seduttore, che passava i
suoi giorni nelle mollezze, disprezzava i sacrifici, non aveva alcuna dottrina
e non 'praticava esercizi né mortificazione.
Dolce suonava la leggenda ciel Buddha, un incanto si sprigionava da
queste notizie. Certo il mondo era malato, dura da sopportare era la vita,
ed ecco, qua sembrava che sgorgasse una fonte, qua sembrava che risuonasse
un messaggio consolatore, benigno, pieno di nobili promesse.
Dappertutto dove la fama del Buddha si spandeva, in ogni paese dell'India
ascoltavano i giovani attentamente, con desiderio e speranza, e tra i
figli dei Brahmini delle città e dei villaggi ogni pellegrino e ogni straniero
era benvenuto, se portava notizie di lui, del sublime, del Sakyamuni.
Anche ai Samana nel bosco, anche a Siddharta, anche a Govinda era
pervenuta la voce, lentamente, a gocce, e ogni goccia grave di speranza,
ogni goccia grave di dubbio. Non ne parlarono a lungo,
poiché il più anziano dei Samana non sentiva volentieri questo discorso.
S'era fatto l'idea che quel sedicente Buddha fosse stato precedente-
mente un eremita e fosse vissuto nella foresta, ma poi avesse fatto ritorno
alle mollezze e ai piaceri del mondo; non faceva quindi alcuna stima
di questo Gotama. « O Siddharta, » così parlò una volta Govinda al suo
amico « quest'oggi fui al villaggio e un Brahmino m'invitò a entrare nella
sua casa, e nella sua casa c'era il figlio d'un Brahmino di Magadha:
costui ha visto coi suoi occhi il Buddha e l'ha sentito predicare. In verità,
il cuore mi dolse in petto, e io pensai tra me: o potessimo dunque anche
noi, Siddharta e io, vivere quell'ora in cui sentiremo la dottrina dalla
bocca di quell'uomo perfetto! Parla, amico mio, non vogliamo anche noi
andar laggiù ad ascoltare la dottrina dalla bocca del Buddha? ». Disse
Siddharta: « Sempre, o Govinda, avevo pensato che Govinda sarebbe rimasto
fra i Samana, sempre avevo creduto che fosse suo scopo diventar
vecchio, di sessanta, di settant'anni, e sempre continuare a praticare le
arti e gli esercizi che adornano il Samana. Ma guarda un po', io non conoscevo
abbastanza Govinda, poco sapevo del suo cuore. E ora ecco che
tu vuoi, carissimo, prendere un'altra strada e andare laggiù dove il Buddha
annuncia la sua dottrina ».
Disse Govinda: « A te piace burlare, Siddharta. Ma possa tu sempre
continuare a burlarmi! Forse non s'è destato anche in te un desiderio, un
ardore di ascoltare questa dottrina? E non m'hai detto una volta che non
avresti più seguìto per molto la via del Samana?
Allora sorrise Siddharta, del suo sorriso, mentre sul tono della sua
voce si stendeva un'ombra di tristezza e anche un'ombra di canzonatura,
e disse: « Bene, Govinda, bene hai parlato: il tuo ricordo è stato molto a
proposito. Ma vogliti anche ricordare
del resto che hai udito da me, e cioè che sono diventato diffidente
e stanco verso le dottrine e verso l'apprendere, e che scarsa è la mia fede
nelle parole che ci vengono dai maestri. Tuttavia sta bene, mio caro,
sono pronto ad ascoltare quella dottrina, sebbene nel mio cuore io creda
che di tale dottrina il meglio l'abbiamo già sperimentato». Disse Govinda:
« La tua deliberazione rallegra il mio cuore. Ma dimmi, come potrebbe
esser possibile? Come potrebbe la dottrina del Buddha, prima ancora
che noi l'abbiamo intesa, aver maturato per noi i suoi frutti
migliori? ».
Disse Siddharta: « Godiamoci. questi frutti, o Govinda, e attendiamo
quelli che verranno! Ma il frutto di cui già ora andiamo debitori a Gotama
consiste in ciò, ch'egli ci porta via dai Samana! Se poi egli abbia anche
altro e di meglio da darci, questo, o amico, lo vedremo: attendiamo
intanto con cuore tranquillo ».
Quello stesso giorno Siddharta notificò al più vecchio dei Samana la
propria decisione di volerlo lasciare. Ciò gli rese noto con quella cortesia
e quel-
- la modestia che si addicono a un giovane e a un discepolo. Ma il Samana
andò in collera a sentire che i due giovani lo volessero abbandonare,
e alzò la voce con grossolane parole di oltraggio.
Govinda si spaventò e rimase altamente imbarazzato, ma Siddharta accostò
la bocca all'orecchio di Govinda e gli sussurrò: « Ora voglio mostrare
al vecchio che qualcosa con lui ho pure imparato ». Collocandosi
ben vicino di fronte al Samana, con l'anima tutta concentrata, colse col
proprio sguardo lo sguardo del vecchio e lo avvinse, lo fece ammutolire,
disarmò la sua volontà e l'assoggettò alla propria, ordinandogli di fare,
senza tante storie, ciò ch'egli desiderava da lui. Il vecchio ammutolì
sbarrando gli occhi, la sua volontà si allentò, le braccia gli caddero penzoloni,
e impotente egli dovette
subire la fascinazione di Siddharta. Anzi, i pensieri di Siddharta s'impadronirono
del Samana, ed egli dovette eseguire ciò che essi gli comandavano.
Per-ciò il vecchio s'inchinò parecchie volte, eseguì gesti di benedizione,
pronunciò balbettando un pio augurio di buon viaggio. E i
giovani ricambiarono lo augurio e salutando si dipartirono.
Per strada disse Govinda: « O Siddharta, non sapevo che tanto avessi
appreso dai Samana. È difficile, molto difficile ipnotizzare un vecchio
Samana. In verità, se tu fossi rimasto con loro, avresti presto imparato a
camminare sulle acque ».
« Non desidero camminare sulle acque », rispose Siddharta. « Queste
arti le lascio volentieri ai vecchi Samana ».
GOTAMA
Nella città di Savathi anche i bambini conoscevano il nome del sublime
Buddha, e ogni famiglia si dava d'attorno per riempire le ciotole delle
elemosine ai discepoli di Gotama, che mendicavano in silenzio. Nei
dintorni della città si trovava il soggiorno preferito di Gotama, il boschetto
jetavana, che il ricco mercante Anathapindika, un devoto ammiratore
del Sublime, aveva offerto in dono a lui e ai suoi discepoli.
Nella loro peregrinazione in cerca del soggiorno di Gotama, i due giovani
pellegrini s'erano informati del cammino da seguire: e tutte le risposte
ricevute, come in genere i racconti uditi, li indi-rizzarono a questo
luogo. Come giunsero a Savathi, subito, nella prima casa alla cui porta si
fermarono a chiedere, venne loro offerto cibo; ed essi accettarono il cibo
e Siddharta interrogò la donna che glielo porgeva: «Vorremmo sapere, o
donna gentile, dove abita il Buddha, il Venerabilissimo, poi-ché noi siamo
due Samana del bosco, e siam venuti per vedere lui, il Perfetto, e apprendere
la dottrina dalle sue labbra».
Disse la donna: « Veramente in buon punto siete arrivati voi, Samana
del bosco. Sappiate che a Jetavana, nel giardino di Anathapindika si trova
il Sublime. Là potrete passar la notte, voi, pellegrini, poiché là appunto
vi è spazio sufficiente per le folle innumerevoli che affluiscono a sentire
la dottrina dalle sue labbra ».
Si rallegrò allora Govinda e pieno di gioia esclamò: «Bene dunque,
così la nostra meta è raggiunta e il nostro cammino finito! Ma dicci, tu,
buona madre dei pellegrini, lo conosci tu il Buddha, l'hai visto coi tuoi
occhi?».
Disse la donna: « Molte volte l'ho visto, il Sublime. Spesso. accadeva
di vederlo passare per le strade, silenzioso, nel suo mantello giallo: tacendo
porge la ciotola delle elemosine alle porte delle case e la ritrae
colma di offerte ».
Govinda ascoltava entusiasmato e avrebbe ancor voluto chiedere e sapere
tante cose. Ma Siddharta Io esortò a procedere oltre. Ringraziarono
e partirono, e raramente ebbero ancor bisogno di chiedere la strada, perché
molti pellegrini e monaci della comunità di Gotama erano in cammino
per Jetavana. Come vi giunserò, nella notte, era un continuo movimento
di nuovi arrivi, continue domande e risposte tui gente che chiedeva
e otteneva ospitalità. I due Samana, avvezzi alla vita nel bosco, trovarono
presto e senza rumore un ricovero, e vi riposarono fin al mattino.
Al sorgere del sole videro con stupore qual folla di credenti e curiosi
avesse pernottato in quel luogo. Per tutti i sentieri del magnifico bo-
schetto passeggiavano monaci in tunica gialla, sedevano, qua e là sotto
gli alberi, immersi nella contemplazione o in elevati discorsi; le aiuole
ombrose presentavano l'aspetto d'una città, piene di uomini ronzanti
come api. La maggior parte dei monaci uscivano con la ciotola delle elemosine,
onde raccogliere in città il cibo per l'unico pasto giornaliero,
quello di mezzogiorno. Anche il Buddha. stesso, l'Illuminato, soleva fare
di mattina il suo giro per mendicare.
Siddharta lo vide, e lo riconobbe subito, come se un dio gliel'avesse
additato. Lo vide, un ometto semplice, in cotta gialla, che camminava
tranquillo con la sua ciotola in mano per le elemosine.
«Guarda là!» disse piano Siddharta a Govinda. «Quello là è il Buddha
».
Attentamente guardò Govinda il monaco in cotta gialla, che non pareva
distinguersi in nulla dai cento e cento altri monaci. E tosto anche Govinda
si rese conto: sì, era quello. E lo seguirono, osservandolo.
Il Buddha andava per la sua strada, modesto e immerso nei propri pensieri;
la sua faccia tranquilla non era né allegra né triste, solo pareva illuminata
da un lieve sorriso interiore. Con un sorriso nascosto, cheto, tranquillo,
non, dissimile da un bambino sano e ben disposto, camminava il
Buddha; portava la tonaca e posava i piedi tale e quale come tutti i suoi
monaci, esattamente secondo la regola. Ma il suo volto e il suo passo, il
suo sguardo chetamente abbassato, la sua mano che pendeva immota, e
perfino ogni dito della mano penzolante immota, esprimevano pace,
esprimevano perfezione: nulla in lui che tradisse la ricerca, l'aspirazione
a qualche cosa, egli respirava dolcemente in una quiete imperitura, in
una imperitura luce, in una pace inviolabile.
Così camminava Gotama verso la città, per raccogliere elemosine, e i
due Samana lo riconobbero unicamente alla perfezione della sua calma,
alla tranquillità della sua immagine, in cui non v'era ricerca, non vi era
desiderio, non aspirazione, non sforzo, ma solo luce e pace.
«Oggi ascolteremo la dottrina dalle sue labbra» disse Govinda.
Siddharta non rispose. Era poco curioso della dottrina, non credeva
ch'essa gli potesse apprendere qualcosa di nuovo; non meno di Govinda,
ne aveva già sentito tante e tante volte esporre il contenuto, sia pure grazie
a resoconti di seconda e terza mano. Ma egli fissava attentamente la
testa di Gotama, le sue spalle, i suoi piedi, la mano penzolante immota, e
gli pareva che ogni articolazione in ogni dito di quella mano fosse dottrina,
parlasse, spirasse, emanasse, riflettesse verità. Quest'uomo, questo
Buddha era intriso di verità, fin nell'ultimo atteggiamento del suo dito
mignolo. Quest'uomo era santo. Mai Siddharta aveva tanto stimato un
uomo, mai aveva tanto amato un uomo quanto costui.
I due seguirono il Buddha fino alla città e ritornarono silenziosi: per
quel giorno contavano di astenersi dal cibo. Videro Gotama ritornare, lo
videro consumare il pasto nel cerchio dei suoi discepoli — ciò che egli
mangiò non avrebbe saziato nemmeno un uccello — e lo videro ritirarsi
nella ombra degli alberi del mango.
Ma verso sera, quando il calore decrebbe e la vita si rianimava nell'accampamento
e tutti si raggrupparono, udirono il Buddha predicare. Udirono
la sua voce, e anche questa era perfetta, di perfetta calma, piena di
pace. Gotama predicò la dottrina del dolore: l'origine- del dolore, la via
per superare il dolore. Tranquillo e chiaro fluiva il suo pacato discorso.
Dolore era la vita, pieno di dolore il mondo, ma la liberazione dal dolore
s'era trovata: l'avrebbe trovata chi seguisse la via del Buddha.
Con voce dolce ma ferma parlava il Sublime: in-segnò i quattro punti
fondamentali, insegnò l'ottuplice strada, pazientemente ripercorse la
consueta via della dottrina, degli esempi, delle ripetizioni. Limpida e calma
si librava la sua voce sugli ascoltatori, come una luce, come una stella
nel cielo. Quando il Buddha — già era scesa la notte — con-chiuse il
suo discorso, diversi pellegrini si fecero avanti e pregarono d'essere accolti
nella comunità, manifestando il desiderio di convertirsi a quella
dottrina. E Gotama li accolse dicendo: « Bene ave-te appreso la dottrina,
bene vi è stata annunciata. Avanzate nel cammino e peregrinate in santità,
per preparare la fine d'ogni dolore
Ed ecco anche Govinda s'avanzò, il timido Govinda, e disse: « Anch'io
voglio rifugiarmi presso il Sublime e la sua dottrina » e pregò d'essere
accolto nella comunità dei discepoli, e fu accolto.
Subito dopo, poiché il Buddha s'era ritirato per il riposo della notte,
Govinda si volse a Siddharta e parlò con fuoco: « Siddharta, non a me
s'addice di muoverti rimprovero. Tutti e due abbiamo ascoltato il Sublime,
tutti e due abbiamo appreso la dottrina. Govinda ha sentito la dottri-
na e s'è rifugiato in lei. Ma tu, mio degno amico, non vuoi anche tu seguire
il sentiero della liberazione? Vuoi indugiare, vuoi aspettare
ancora? a.
Siddharta si destò come da un sogno, quando sentì le parole di Govinda.
A lungo lo fissò nel volto. Poi parlò sommessamente, e nella sua
voce non c'era scherno, questa volta: « Govinda, amico mio, ora tu hai
fatto il passo, ora tu hai scelto la tua strada. Sempre, Govinda, tu sei stato
mio amico, sempre tu m'hai seguìto a distanza di un passo. Spesso
avevo pensato: non farà mai, Govinda, un passo da solo, senza di me,
non ad altri ubbidiente che alla sua anima? Ed ecco, ora tu sei diventato
un uomo, e scegli da te la tua strada. Possa tu per-correrla fino alla fine,
amico mio! Possa tu trovare la liberazione! ».
Govinda, che non comprendeva ancora pienamente, ripeté con un tono
d'impazienza la sua domanda: « Parla dunque, ti prego, carissimo! Dimmi
che certamente non può essere altrimenti: anche tu, mio dotto amico,
verrai a rifugiarti presso il Buddha sublime! ».
Siddharta posò la mano sulla spalla di Govinda: « Tu non hai badato
al mio augurio e alla mia benedizione, Govinda. Te lo ripeto: possa tu
per-correre questa via fino in fondo! Possa tu trovare la liberazione!
In questo istante Govinda capì che l'amico l'aveva abbandonato, e cominciò
a piangere.
« Siddharta! » chiamò tra i singhiozzi.
Siddharta gli parlò benignamente: « Non dimenticare, Govinda, che
ora appartieni ai Samana del Buddha! A patria e parenti hai rinunciato;
hai rinunciato al tuo ceto e ai tuoi successi, alla tua personale volontà, e
all'amicizia. Così vuole la dottrina, così vuole il Sublime. Così tu stesso
hai voluto. Domani, o Govinda, ti lascerò ».
Ancora a lungo passeggiarono gli amici nel boschetto, a lungo giacquero
senza trovar sonno. E sempre Govinda ricominciava a insistere
presso lo amico, perché non volesse anch'egli convertirsi alla dottrina di
Gotama, quali difetti vi trovasse dunque. Ma Siddharta si sottraeva sempre
alle spiegazioni e diceva: « Sta' contento, Govinda! Ottima è la dottrina
del Sublime, come potrei trovarvi un difetto? ».
Assai per tempo attraversò il giardino un seguace di Buddha, uno dei
suoi monaci più anziani, e chiamò a sé tutti i neofiti che -si erano con-
vertiti alla dottrina, per imporre loro la tonaca gialla e istruirli circa le
prime norme e i primi doveri del loro stato. Allora Govinda si fece forza,
abbracciò ancora una volta l'amico della sua giovinezza e si riunì alla
cerchia dei novizi.
Ma Siddharta passeggiava pensieroso attraverso il boschetto.
S'imbatté così in Gotama, il Sublime, e lo salutò rispettosamente, e
poiché lo sguardo del Buddha era pieno di bontà e di dolcezza, il giovane
si fece animo e chiese al degno uomo il permesso di parlargli. Con un
cenno silenzioso, il Sublime acconsentì.
Parlò Siddharta: « Ieri, o Sublime, mi fu dato di ascoltare la tua mirabile
dottrina. Insieme col mio amico io venni da lontano per ascoltare la
dottrina. E ora il mio amico rimarrà coi tuoi uomini, egli si rifugia in te.
Ma io riprendo ancora il mio pellegrinaggio ».
« Come ti piace » disse il degno uomo cortesemente. « Troppo ardite
son le mie parole » continuò Siddharta « ma non vorrei lasciare il Sublime
senza avergli esposto schiettamente il mio pensiero. Vuole il Venerabile
prestarmi ascolto ancora un momento? ».
Con un cenno silenzioso il Sublime assentì.
Disse Siddharta: « Una cosa, o Venerabilissimo, ho ammirato soprattutto
nella tua dottrina. Tutto in essa è perfettamente chiaro e dimostrato;
come una perfetta catena, mai e in nessun luogo inter-rotta, tu mostri il
mondo: una eterna catena, con-testa di cause e di effetti. Mai ciò è stato
visto con tanta chiarezza, né esposto in modo più irrefutabile; certamente
più vivo deve battere il cuore-in petto a ogni Brahmino quand'egli, guidato
dalla tua dottrina, senza soluzioni di continuità, limpido come un
cristallo, non dipendente dal caso, non dipende dagli dèi. Se esso sia
buono o cattivo, se la vita in esso sia gioia o dolore, può forse rima-nere
oscuro (può anche essere che questo non sia la cosa essenziale); ma l'unità
del mondo, la connessione di tutti gli avvenimenti, l'inclusione di
ogni essere, grande e piccolo, nella stessa corrente, nella stessa legge
delle cause ultime, del divenire e del morire, questo risplende chiaramente
dalla tua sublime dottrina, o Perfettissimo. Ma ora, secondo la tua
stessa dottrina, in un punto è inter-rotta questa unità e consequenzialità
di tutte le - cose, attraverso un piccolo varco irrompe ìn questo mondo
unitario qualcosa che prima non era e che non può essere indicato né di-
mostrato: e questo varco è la tua dottrina del superamento del mondo,
della liberazione. Ma con questo piccolo spiraglio, con questa piccola
rottura viene di nuovo infranto e compromesso l'intero ordinamento del
mondo unitario ed eterno. Voglimi perdonare, se ho osato proporti quest'obiezione
».
Tranquillo e immobile l'aveva ascoltato Gotama. Quindi parlò a sua
volta, il Perfetto: parlò con la sua voce benigna, con la sua voce chiara e
cortese: « Tu hai udito la dottrina, o figlio di Brahmino, e torna a tuo
onore di avervi riflettuto così profondamente. Tu vi hai trovato una frattura,
un errore. Possa tu andar oltre col pensiero. Per-metti solo ch'io ti
metta in guardia, o tu che sei avido di sapere, contro la molteplicità delle
opinioni e contro le contese puramente verbali. Le opinioni non contano
niente, possono essere belle o odiose, intelligenti o stolte, ognuno può
adottarle o respingerle. Ma la dottrina che hai udito da me, non è mia
opinione, e il suo scopo non è di spiegare il mondo agli uomini avidi di
sapere. Un altro è il suo scopo: la liberazione dal dolore. Questo è ciò
che Gotama insegna, null'altro
«Perdona il mio ardire, o Sublime » disse il giovane. « Non per avere
una discussione con te, una discussione puramente terminologica, ti ho
parlato poc'anzi in questo modo. In verità, hai ragione: contano poco
le opinioni. Ma permettimi di dire ancora questo: non un minuto io ho
dubitato di te. Non un minuto ho dubitato che tu sei Buddha, che tu
hai raggiunto la meta, la somma meta verso la quale si affaticano tante
migliaia di Bramini e di figli di Brahmini. Tu hai trovato la liberazione
dalla morte. Essa è venuta a te attraverso la tua ricchezza, ti è venuta
incontro sulla tua stessa strada, attraverso il tuo pensiero, la concentrazione,
la conoscenza, la rivelazione. Non ti è venuta attraverso la dottrina!
E — tale è il mio pensiero, o Sublime — nessuno perverrà mai
alla liberazione attraverso una dottrina! A nessuno, o Venerabile, tu
potrai mai, con parole, e attraverso una dottrina, comunicare ciò che
avvenne in te nell'ora della tua illuminazione! Molto contiene la dottrina
del Buddha cui la rivelazione è stata largita: a molti insegna
a vivere rettamente, a evitare il male. Ma una cosa non contiene questa
dottrina così limpida, così degna di stima: non contiene il segreto di ciò
che il Sublime stesso ha vissuto, egli solo fra centinaia di migliaia. Que-
sto è ciò di cui mi sono accorto, mentre ascoltavo la dottrina. Questo è il
motivo per cui continuo la mia peregrinazione: non per cercare un'altra e
migliore dottrina, poiché lo so, che non ve n'è alcuna, ma per abbandonare
tutte le dottrine e tutti i maestri e raggiungere da solo la mia meta o
morire. Ma spesso ripenserò a questo giorno, o Sublime, e a questa ora,
in cui i miei occhi videro un Santo ».
Chetamente fissavano il suolo gli occhi del Buddha, chetamente raggiava
in perfetta calma il suo viso imperscrutabile.
« Voglia il cielo che i tuoi pensieri non siano errori! » parlò lentamente
il Venerabile. « Possa tu giungere alla meta! Ma dimmi, hai tu visto la
schiera dei miei Samana, dei molti miei fratelli che si sono convertiti alla
dottrina? E credi tu, o Samana forestiero, credi tu che per tutti costoro
sarebbe meglio abbandonare la dottrina e rientrare nella vita del mondo e
dei piaceri? ».
« Lungi da me un tal pensiero! » gridò Siddharta. « Possano essi rimaner
tutti fedeli alla dottrina, possano raggiungere la loro meta. Non tocca
a me giudicare la vita di un altro. Solo per me, per me solo devo giudicare,
devo scegliere, devo scartare. Liberazione dall'lo è quanto cerchiamo
noi Samana, o Sublime. Se io diventassi ora uno dei tuoi discepoli, o Venerabile,
mi avverrebbe — temo — che solo in apparenza, solo illusoriamente
il mio Io giungerebbe alla quiete e si estinguerebbe, ma in realtà,
esso continuerebbe a vivere e a ingigantirsi, poiché lo materierei della
dottrina, della mia devozione e del mio amore per te, della comunità con
i monaci! ».
Con. un mezzo sorriso, con immutata e benigna serenità Gotama guardò
lo straniero negli occhi e lo congedò con un gesto appena percettibile.
« Tu sei intelligente, o Samana » disse il Venerabile. « Sai parlare con
intelligenza! ».
Il Buddha s'allontanò, e il suo sguardo e il suo mezzo sorriso rimasero
per sempre incisi nella me-. moria di Siddharta.
Mai ho visto un uomo guardare, sorridere, sedere, camminare a quel
modo, egli pensava, così vera-mente desidero anch'io saper guardare,
sorridere, sedere e camminare, così libero, venerabile, mode-sto, aperto,
infantile e misterioso. Così veramente guarda e cammina soltanto l'uomo
che è disceso nell'intimo di se stesso. Bene, cercherò anch'io {li discen-
dere nell'intimo di me stesso.
Ho visto un uomo, pensava Siddharta, un uomo unico, davanti al quale
ho dovuto abbassare lo sguardo. Davanti a nessun altro voglio mai più
abbassare Io sguardo: a nessun altro. Nessuna dottrina mi sedurrà mai
più, poiché non m'ha sedotto la dottrina di quest'uomo.
Il Buddha m'ha derubato, pensava Siddharta, m'ha derubato, eppure è
ben più prezioso ciò ch'egli mi ha donato. M'ha derubato del mio amico,
di colui che credeva in me e che ora crede in lui, che era la mia ombra e
che ora è l'ombra di Gotama. Ma mi ha donato Siddharta, mi ha fatto
dono . di me stesso.
RISVEGLIO
Quando Siddharta lasciò il boschetto nel quale rimaneva il Buddha, il
Perfetto, e nel quale rimaneva Govinda, allora egli sentì che in questo
boschetto restava dietro di lui anche tutta la sua vita passata e si separava
da lui. Su questa sensazione, che lo riempiva tutto, egli venne riflettendo
mentre s'allontanava a lento passo. Profondamente' vi pensò, come attraverso
un'acqua profonda si lasciò calare fino al fondo di questa sensazione,
fin là dove riposano le cause ultime, poiché conoscere le cause ultime,
questo appunto è pensare — così gli pareva — e solo per questa via
le sensazioni diventano conoscenze e non vanno perdute, ma al contrario
sí fanno essenziali e cominciano a irradiare ciò che in esse è contenuto.
Rifletteva Siddharta nel suo lento cammino. Stabilì che non era più un
giovinetto, ma era diventato un uomo. Stabilì che una cosa l'aveva abbandonato,
così come il serpente viene abbandonato dalla sua vecchia
pelle, che una cosa non era più presente in lui, che l'aveva accompagnato
durante tutta la sua giovinezza, e gli era appartenuta: il desiderio di avere
maestri e di conoscere dottrine. L'ultimo maestro che era apparso sulla
sua strada, il sommo e sapientissimo maestro, il più santo di tutti, il Buddha,
anche questo egli l'aveva abbandonato, aveva dovuto separarsi da
lui, non aveva potuto accogliere la sua dottrina.
Sempre più lento andava il pensieroso e si chiedeva frattanto: « Ma
che è dunque ciò che avevi voluto apprendere dalle dottrine e dai maestri,
e che essi, pur avendoti rivelato tante cose, non sono riusciti a insegnarti?
». Ed egli trovò: « L'Io era, ciò di cui volevo apprendere il senso
e l'essenza.
L'Io era, ciò di cui volevo liberarmi, ciò che volevo superare. Ma non
potevo superarlo, potevo soltanto ingannarlo, potevo soltanto fuggire o
nascondermi davanti a lui. In verità, nessuna cosa al mondo ha tanto occupato
i miei pensieri come questo mio Io, questo enigma ch'io vivo,
d'essere uno, distinto e separato da tutti gli altri, d'essere Siddharta! E su
nessuna cosa al mondo so tanto poco quanto su di me, Siddharta!
Colpito da questo pensiero s'arrestò improvvisamente nel suo lento
cammino meditativo, e tosto da questo pensiero ne balzò fuori un altro,
che suonava: « Che io non sappia nulla di me, che Siddharta mi sia rimasto
così estraneo e sconosciuto, questo dipende da una causa fondamentale,
una sola: io avevo paura di me, prendevo la fuga da-vanti a me stesso!
l'Atman cercavo, Brahma cercavo, e volevo smembrare e scortecciare
il mio Io, per trovare nella sua sconosciuta profondità il nocciolo di
tutte le cortecce, l'Atman, la vita, il divino, l'assoluto. Ma proprio io, intanto,
andavo perduto a me stesso
Siddharta schiuse gli occhi e si guardò intorno, un sorriso gli illuminò
il volto, e un profondo senti-mento, come di risveglio da lunghi sogni, lo
per-corse fino alla punta dei piedi. E appena si rimise in cammino, correva
in fretta, come un uomo che sa quel che ha da fare.
« Oh! » pensava respirando profondamente « ora Siddharta non me lo
voglio più lasciar scappare! Basta! cominciare il mio pensiero e la mia
vita con 1'Atman e col dolore del mondo! Basta! uccidermi e smembrarmi,
per scoprire un segreto dietro le rovine! Non sarà più il Yoga-Veda a
istruirmi, né 1'Atharva-Veda, né gli asceti, né alcuna dottrina. Dal mio
stesso Io voglio andare a scuola, voglio conoscermi, voglio svelare quel
mistero che ha no-me Siddharta ».
Si guardò attorno come se vedesse per la prima volta il mondo. Bello
era il mondo, variopinto, raro e misterioso era il mondo! Qui era azzurro,
là giallo, più oltre verde, il cielo pareva fluire lentamente come i fiumi,
immobili stavano il bosco e la montagna, tutto bello, tutto enigmatico e
magico, e in mezzo v'era lui, Siddharta, il risvegliato, sulla strada che
conduce a se stesso. Tutto ciò, tutto questo giallo e azzurro, fiume e bosco
penetrava per la prima volta attraverso la vista in Siddharta. non era
più l'incantesimo di Mara, non era più il velo di Maia, non era più insensata
e accidentale molteplicità del mondo delle apparenze, spregevole
agli occhi del Brahmino, che, tutto dedito ai suoi profondi pensieri, scarta
la molteplicità e solo dell'unità va in cerca. L'azzurro era azzurro, il
fiume era fiume, e anche se nell'azzurro e nel fiume vivevan nascosti
come in Siddharta l'uno e il divino, tale era appunto la natura e il senso
del divino, d'esser qui giallo, là azzurro, là cielo, là bosco e qui Siddharta.
Il senso e l'essenza delle cose erano in qualche cosa oltre e dietro
loro, ma nelle cose stesse, in tutto.
« Come sono stato sordo e ottuso! » pensava, e camminava intanto rapidamente.
« Quand'uno legge uno scritto di cui vuol conoscere il senso,
non ne disprezza i segni e le lettere, né li chiama illusione, accidente e
corteccia senza valore, bensì li decifra, li studia e li ama, lettera per lettera.
Io invece, io che volevo leggere il libro del mondo e il libro del mio
proprio Io, ho disprezzato i segni e le lettere, a favore d'un significato
congetturato in precedenza, ho chiamato illusione il mondo delle apparenze,
ho chiamato il mio occhio e la mia lingua fenomeni accidentali e
senza valore. No, tutto questo è finito, ora son desto, mi sono risvegliato
nella realtà e oggi nasco per la prima volta
Mentre rivolgeva tali pensieri, si fermò tuttavia improvvisamente,
come se un serpente fosse apparso sulla strada davanti ai suoi piedi.
Poiché improvvisamente anche questo gli si era rivelato: egli, che nella
realtà si trovava come un risvegliato o come un nuovo nato, doveva ricominciare
interamente la sua vita. Ancora in quello stesso mattino,
quando aveva lasciato Jetavana, il boschetto di quel Sublime, e già era in
atto di ridestarsi, già era sulla strada che riconduce a se stesso, era stata
sua intenzione e gli era parso perfettamente ovvio e naturale, dopo gli
anni del suo noviziato ascetico, far ritorno a casa sua, da suo padre. Ma
ora per la prima volta, proprio in quello istante in cui egli s'era arrestato
come se un serpente giacesse sulla sua strada, s'era destata in lui anche
questa idea: « Io non sono più quel che ero, non sono più eremita, non
sono più prete, non sono più Brahmino. Che dunque vado a fare a casa
di mio padre? Studiare? Offrire sacrifici? Praticare la concentrazione?
Tutto questo è passato, tutto questo non si trova più sul mio. cammino
Immobile restò Siddharta, e per un attimo, la durata d'un respiro, un
gelo gli strinse il cuore, ed egli lo sentì gelare nel petto come una povera
bestiola, un uccello o un leprotto, quando s'accorse quanto fosse solo.
Ora Io sentiva. Sempre, finora, anche nella più profonda concentrazione,
egli era rimasto il figlio di suo padre, era stato Brahmino, d'alto ceto, un
sacerdote. Adesso non era più che Siddharta, il risvegliato, e nient'altro.
Trasse un profondo sospiro, e per un attimo si sentì gelare. Rabbrividì.
Nessuno era così solo come lui. Non v'era un nobile che non appartenesse
all'ambiente dei nobili, non v'era un manovale che non appartenesse
all'ambiente dei manovali; e fra i loro pari tutti trovavano ricetto, ne condivide-vano
la vita, ne parlavano la lingua. Non v'era un Brahmino che
non fosse annoverato tra i suoi colleghi e non vivesse con loro, non v'era
un eremita che non potesse trovar ricetto nella società dei Samana, e anche
il più sperduto solitario della foresta non era uno e solo, anche lui
era circondato da aderenti, anche lui apparteneva a una categoria che gli
faceva da patria. Govinda s'era fatto monaco, e mille monaci erano suoi
fratelli, porta-vano un abito come il suo, condividevano la sua fede, parlavano
il suo linguaggio. Ma lui, Siddharta, a quale comunità apparteneva?
Di chi condivideva la vita? Di chi avrebbe parlato il linguaggio?
Da questo momento in cui il mondo circostante parve disciogliersi intorno
a lui, in cui egli rimase abbandonato come in cielo una stella solitaria,
da questo momento di gelo e di sgomento Siddharta emerse, più di
prima sicuro del proprio Io, vigorosamente raccolto. Lo sentiva: questo
era stato lo ultimo brivido del risveglio, l'ultimo spasimo del nascimento.
E tosto riprese il suo cammino, mosse il passo rapido e impaziente, non
più verso casa,. non più verso il padre, non più indietro.
PARTE SECONDA
a Wilhelm Gundert mio padrino in Giappone
KAMALA
A ogni passo del suo cammino Siddharta imparava qualcosa di nuovo,
poiché il mondo era trasformato e il suo cuore ammaliato. Vedeva il sole
sorgere sopra i monti boscosi e tramontare oltre le lontane spiagge popolate
di palme. Di notte vedeva ordinarsi in cielo le stelle, e la falce della
luna galleggiare come una nave nell'azzurro. Vedeva alberi, stelle, animali,
nuvole, arcobaleni, rocce, erbe, fiori, ruscelli e fiumi; vedeva la rugiada
luccicare nei cespugli al mattino, alti monti azzurri e diafani nella
lontananza; gli uccelli cantavano e le api ronzavano, il vento vibrava ar-
gentino nelle risaie. Tutto questo era sempre esistito nei suoi mille aspetti
variopinti, sempre erano sorti il sole e la luna, sempre avevano scrosciato
i torrenti e ronzato le api, ma nel passato tutto ciò non era stato
per Siddharta che un velo effimero e menzognero calato da-vanti ai suoi
occhi, considerato con diffidenza e destinato a essere trapassato e dissolto
dal pensiero, poiché non era realtà: la realtà era al di là delle cose visibili.
Ma ora il suo occhio liberato s'indugiava al di qua, vedeva e riconosceva
le cose visibili, cercava la sua patria in questo mondo, non cercava
la « Realtà », né aspirava ad alcun al di là. Bello era il mondo a considerarlo
così: senza indagine, così semplicemente, in una disposizione di
spirito infantile. Belli la luna e gli astri, belli il ruscello e le sue sponde,
il bosco e la roccia, la capra e il maggiolino, fiori e far-falle. Bello e piacevole
andare così per il mondo e sentirsi così bambino, così risvegliato,
così aperto all'immediatezza delle cose, così fiducioso. Diverso era ora
l'ardore del sole sulla pelle, diversamente fredda l'acqua dei ruscelli e dei
pozzi, altro le zucche e le banane. Brevi erano i giorni, brevi le notti,
ogni ora volava via rapida come vela sul mare, e sotto la vela una barca
carica di tesori, piena di gioia. Siddharta vedeva un popolo di scimmie
agitarsi su tra i rami nell'alta volta del bosco e ne udiva lo strepito selvaggio
e ingordo. Siddharta vedeva un montone inseguire una pecora e
congiungersi con lei. Tra le canne di una palude vedeva il luccio cacciare
affannato verso sera: da-vanti a lui i pesciolini sciamavano a frotte rapida-mente,
guizzando e balenando fuor d'acqua impauriti; un'incalzante
e appassionata energia si sprigionava dai cerchi precipitosi che l'impetuoso
cacciatore ti acciava nell'acqua.
Tutto ciò era sempre stato, ed egli non l'aveva mai visto: non vi aveva
partecipato. Ma ora sì, vi partecipava e vi apparteneva. Luce e ombra attraversavano
la sua vista, le stelle e la luna gli attraversavano il cuore.
Cammin facendo Siddharta si ricordò anche di tutto ciò che gli era
successo nel giardino Jetavana, della dottrina che vi aveva ascoltato, del
Buddha divino, della separazione da Govinda, della conversazione col
Sublime. Gli ritornarono alla mente le sue stesse parole, quelle che aveva
detto al Sublime, ogni parola, e con stupore si accorgeva che in quella
occasione aveva detto cose di cui, allora, non aveva ancora esatta coscienza.
Ciò ch'egli aveva detto a Gotama: che il segreto e il tesoro di
lui, del Buddha, non era la dottrina, ma l'inesprimibile e. ininsegnabile
ch'egli una volta aveva vissuto nell'ora della sua illuminazione, questo
era appunto ciò che egli cominciava ora a esperimentare. Di se stesso
doveva far ora esperienza. Già da un pezzo s'era persuaso che il suo stesso
Io era l'Atman, di natura ugualmente eterna che quella di Brahma. Ma
mai aveva realmente trovato questo suo Io, perché ave-va voluto pigliarlo
con la rete del pensiero. Anche se il corpo non era certamente quest'Io,
e non lo era il gioco dei sensi, però non era l'Io neppure il pensiero,
non l'intelletto, non la saggezza acquisita, non l'arte appresa di trarre
conclusioni e dal già pensato dedurre nuovi pensieri. No, anche questo
mondo del pensiero restava di qua, e non conduceva a nessuna meta uccidere
l'accidentale Io dei sensi per impinguare il non meno accidentale
Io del pensiero. Belle cose l'una e l'altra, il senso e i pensieri, dietro alle
quali stava nascosto il significato ultimo; a entrambe occorreva porgere
ascolto, entrambe occorreva esercitare, entrambe bisognava guardarsi
dal disprezzare o dal sopravvalutare, di entrambe occorreva servirsi per
origliare alle voci più profonde dell'Io. A nulla egli voleva d'ora innanzi
aspirare, se non a ciò cui la voce gli comandasse d'aspirare, in nessun
luogo indugiarsi, se non dove glielo consigliasse la voce. Perché un giorno
Gotama, nell'ora fatidica, s'era seduto sotto l'albero del bo, dove l'illuminazione
scese in lui? Aveva udito una voce, una voce nel proprio cuore,
che gli ordinava di cercar riposo sotto quell'albero, ed egli non aveva
anteposto penitenze, sacrifici, abluzioni o preghiera, non cibo o bevanda,
non sonno né sogni; egli aveva obbedito alla voce. Obbedire così, non a
un comando esterno, ma solo alla voce, essere pronto così, questo era
bene, questo era necessario, null'altro era necessario.
Nella notte, mentre dormiva nella capanna di paglia d'un barcaiolo
sulla riva del fiume, Siddharta ebbe un sogno: Govinda gli stava innanzi,
in una gialla tonaca da monaco. Triste sembrava Govinda, e triste chiedeva:
perché mi hai abbandonato? Allora egli abbracciava Govinda, lo
cingeva con le braccia, e mentre lo tirava al proprio petto e lo baciava,
non era più Govinda, ma una donna, dallo abito della donna sfuggiva un
seno rigonfio a cui Siddharta s'attaccava e beveva: dolce e forte il
sapore del latte di quel seno. Sapeva di donna e d'uomo, di sole e di
bosco, di bestia e di fiore, d'ogni frutto, d'ogni piacere. Inebbriava e pri-
vava della coscienza. Quando Siddharta si svegliò, palli-do, scintillava il
fiume attraverso la porta della capanna e nel bosco echeggiava profondo
e sonoro l'o-scuro richiamo della civetta.
Quando il giorno fu cominciato, Siddharta pregò il suo ospite, il barcaiolo,
di traghettarlo oltre il fiume. Il barcaiolo lo fece salire sulla sua
zattera di bambù; l'ampia distesa d'acqua s'imporporava nella luce del
mattino.
« Un bel fiume « diss'egli al suo compagno.
« Sì, » rispose il barcaiolo « bellissimo fiume, io Io amo più d'ogni altra
cosa. Spesso lo ascolto, spesso lo guardo negli occhi, e sempre ho
imparato qualcosa da lui. Molto si può imparare da un fiume ».
« Ti ringrazio, mio benefattore » disse Siddharta quando saltò sull'altra
riva. « Non ho alcun dono con cui ricambiare la tua ospitalità, né ho
denaro per pagarti il traghetto. Non ho casa, io, sono un figlio di Brahmino
e un Samana =.
« L'avevo ben visto, » disse il barcaiolo « e non m'aspettavo nessun
compenso da te, e nessun dono in cambio dell'ospitalità. Mi darai il dono
un'altra volta
«Lo credi? » chiese Siddharta di buon umore. « Sicuramente. Anche
questo ho imparato dal fiume: tutto ritorna! Anche tu, o Samana, ritornerai.
Ora addio! Possa la tua amicizia essere il mio compenso. Ricordati
di me quando sacrifichi agli dèi ». Si separarono sorridendo. Sorridendo
si rallegrò Siddharta dell'amicizia e della cortesia del barcaiolo.
« È come Govinda, » pensava sorridendo
«tutti coloro che incontro sul mio cammino sono come Govinda. Tutti
sono riconoscenti, mentre avrebbero essi stessi diritto a riconoscenza.
Tutti
sono sottomessi, tutti desiderano essere amici, desiderano obbedire e
pensare meno che si può. Bambini son gli uomini ».
Verso mezzogiorno passò attraverso un villaggio. Davanti alle capanne
di loto bambini ruzzolavano sulla strada, giocavano con scorze di
zucca e con-chiglie, gridavano e s'azzuffavano, ma scapparono tutti spaventati
davanti al Samana forestiero. Alla estremità del villaggio la strada
attraversava un ruscello, e sulla riva del ruscello era inginocchiata
una giovane donna e lavava. Come Siddharta la salutò, ella levò il capo e
lo guardò sorridendo, sì che egli le vide balenare il bianco degli occhi.
Egli le gridò un augurio, come si suol fare tra viaggiatori, e le chiese
quanto cammino ci fosse ancora fino alla città grande. Allora ella si alzò
e gli si avvicinò: bella le splendeva la bocca nel giovane volto. Scambiò
con lui alcune parole scherzose, gli chiese se avesse già mangiato, o se
fosse vero che i Samana di notte dormono soli nei boschi e non possono
tener donne con sé. Ciò dicendo pose il piede sinistro sul destro e fece
un movimento come fa la donna quando invita l'uomo a quella forma di
godimento d'amore che i libri della dottrina chiamano « l'arrampicata
sull'albero ». Siddharta si sentì divampare il sangue e poiché in quell'istante
gli ritornò in mente il suo sogno, egli si chinò un poco verso la
donna e le baciò la bruna punta del seno. Quindi sollevando lo sguardo
vide il suo volto sorridere vogliosamente e gli occhi rimpicciolirsi e quasi
dissolversi nel desiderio. Anche Siddharta sentì desiderio, e si commosse
la sua virilità; ma, come non aveva ancora mai toccato donna, le
sue mani, già pronte ad afferrare, esitarono un momento. E in quel momento
udì, rabbrividendo, la voce della sua coscienza, e la voce diceva:
no. Allora sparì ogni incanto dal volto sorridente della giovinetta, egli
non vide più altro che l'umido sguardo d'una bestiola in calore. L'accarezzò
affettuosamente sulla guancia, si distolse da lei, delusa, e scomparve
davanti ai suoi occhi con passo leggero nel canneto di bambù.
Quello stesso giorno raggiunse, in serata, una gran-de città, e si rallegrò,
poiché desiderava ardente-mente trovarsi fra gli uomini. A lungo
era vissuto nei boschi, e la capanna di paglia del barcaiolo, in cui aveva
dormito quella notte, era stata, dopo molto tempo, il primo tetto che si
trovasse ad avere sul capo.
All'ingresso della città, presso un bel boschetto cintato, s'imbatté nel
pellegrino una piccola schiera di servitori carichi di ceste. In mezzo a
loro, in un'adorna lettiga portata da quattro persone, se-deva su cuscini
rossi, sotto un parasole variopinto, una signora, la padrona. Siddharta si
fermò presso l'ingresso del giardino e contemplò la sfilata del corteo,
guardò i servi, le ancelle, guardò la lettiga e vide nella lettiga la dama.
Sotto neri capelli acconciati a guisa di torre egli vide un volto luminoso,
molto tenero, molto vivace, una bocca rossa come un fico appena spezzato,
sopracciglia curate e dipinte in alto arco, occhi neri intelligenti e
viva-ci, collo fragile e sottile che emergeva dal corpetto verde e oro; le
candide mani riposavano lunghe e strette, con larghi cerchi d'oro ai polsi.
Siddharta vide quanto fosse bella, e rise il suo cuore. S'inchinò profondamente
quando la lettiga s'avvicinò, e rialzandosi spiò nel caro volto lumino-so,
lesse per un istante nei vividi occhi sotto l'alto arco delle sopracciglia,
respirò una ventata di pro-fumo ignoto. Sorridendo accennò
un saluto la bella donna, per un attimo, quindi sparì nel boschetto, e dietro
a lei i servi.
Così mi accosto a questa città, pensò Siddharta, sotto un dolce presagio.
Avrebbe avuto voglia di entrare subito in quel giardino, ma si trattenne,
e solo allora si rese conto del modo con cui servitori e ancelle l'avevano
considerato all'ingresso, con quanto disprezzo, con quanta diffidenza,
con quanta repulsione.
Sono ancora un Samana, pensò, ancor sempre un eremita e un mendicante.
Non posso rimanere in questo stato; non così posso pretendere di
entrare nel giardino. E rise.
Dalla prima persona in cui s'imbatté per strada s'informò del giardino
e del nome di quella donna, e apprese che quello era il giardino di Kamala,
la celebre cortigiana, e che oltre a quel boschetto ella possedeva
una casa in città.
Allora egli entrò in città. Adesso aveva uno scopo. Perseguendo questo
scopo si lasciò inghiottire dalla città, s'immerse nella corrente delle
strade, si fermò nelle piazze, riposò sui gradini di pietra in riva al fiume.
Verso sera strinse amicizia con un garzone barbiere che aveva visto lavorare
nell'ombra di un portico e poi aveva ritrovato, intento alla preghiera,
in un tempio di Visnù. Gli raccontò le storie di Visnù e di Lakschmi,
poi passò la notte dormendo presso le barche ormeggiate in riva
al fiume e di buon mattino, prima che i primi clienti entrassero nella bottega,
si fece radere la barba e tagliare i capelli dal garzone barbiere, nonché
pettinare la chioma e ungere di essenze profumate. Poi andò a bagnarsi
nel fiume.
Nel tardo pomeriggio, quando la bella Kamala giungeva in lettiga al
suo boschetto, Siddharta stava all'ingresso, s'inchinò e ricevette il saluto
della cortigiana. Ma all'ultimo dei servi che sfilavano in corteo egli fece
un cenno e ordinò di annunciare alla signora che un giovane Brahmino
desiderava parlarle. Dopo un poco ritornò il servo, lo invitò a seguirlo, lo
condusse silenziosamente in un padiglione dove Kamala riposava su di
un divano, e lo lasciò solo con lei.
«Non sei tu ch'eri là fuori già ieri e che m'hai salutata? » chiese Kamala.
«Certo: ti ho già vista ieri e ti ho salutata ».
«Ma ieri non avevi la barba, e i capelli lunghi e impolverati? ».
«Bene hai osservato, nulla è sfuggito al tuo sguardo. Tu hai visto Siddharta,
il figlio del Brahmino, che ha abbandonato casa sua per diventare
un Samana e per tre anni è stato veramente un Samana. Ma ora ho
abbandonato quella strada, e venni in questa città, e la prima in cui
m'imbattei, allo ingresso di questa città, fosti tu. Per dirti questo sono
venuto, o Kamala! Tu sei la prima donna a cui Siddharta parli altrimenti
che con occhi bassi. Mai più voglio abbassare gli occhi, quando
una bella donna mi sta di fronte ».
Kamala sorrise e giocherellò col suo ventaglio di penne di pavone. E
chiese:
«E solo per dirmi questo Siddharta è venuto a me? ».
« Per dirti questo e per ringraziarti di essere così bella. E se non ti dispiace,
Kamala, vorrei pregarti d'essere mia amica e maestra, poiché non
so ancora nulla dell'arte in cui tu sei maestra ».
Questa volta Kamala rise a voce spiegata.
«Mai mi è successo, amico, che un Samana venisse da me dal bosco
per mettersi alla mia scuola! Mai mi è successo che venisse a me un
Samana dai capelli lunghi e in vecchio abito stracciato da penitenza!
Molti giovanotti vengono a me, e tra questi anche figli di Brahmini,
ma vengono ben vestiti, ben calzati, uno squisito profumo nei capelli e
molto denaro in tasca. Così, o Samana, sono fatti i giovanotti che vengono
a trovarmi ».
Parlò Siddharta: a Ecco che già comincio a imparare da te. Anche ieri
ho già imparato. Già ho smesso la barba, ho pettinato e profumato i capelli.
Poco è ciò che ancora mi manca, o bellissima: abiti eleganti,
scarpe fini, denaro in tasca. Sappi che Siddharta s'è proposto
scopi ben più difficili che queste bagattelle, e c'è riuscito. Perché mai
non dovrei riuscire in ciò che ieri mi son proposto: diventare tuo amico e
apprendere da te le gioie dello amore! Tu mi sarai maestra, Kamala: ho
appreso cose ben più difficili di ciò che mi devi insegnare. E ora dunque:
non ti basta Siddharta così com'è, coi capelli profumati, ma senz'abiti,
senza scarpe, senza denaro? ».
Ridendo esclamò Kamala: a No, caro mio, ancora non mi basta. Abiti
devi avere, abiti eleganti, e scarpe, scarpe fini, e molto denaro in tasca, e
doni per Kamala. Lo sai ora, Samana del bosco? Te ne sei ben preso
nota? ».
«Ben me ne sono preso nota » rispose Siddharta.
«Come non dovrei prendermi nota di ciò che viene da una tal bocca!
La tua bocca è come un fico appena spezzato, Kamala. Anche la mia
bocca è rossa e fresca, e piacerà alla tua, vedrai. Ma dimmi, bella Kamala,
non hai proprio nessuna paura del Samana del bosco che è venuto
a imparare l'amore? ».
«Perché mai dovrei aver paura di un Samana, uno sciocco Samana del
bosco, che viene dal regno degli sciacalli e ancora non sa che siano le
donne? ». « Oh, ma è forte, il Samana, e non ha paura di nulla. Egli
potrebbe costringerti, bella fanciulla. - Potrebbe rapirti. Potrebbe farti
male ».
« No, Samana, di questo non ho paura. Ha mai avuto paura, un Samana
o un Brahmino, che qualcuno potesse venire ad afferrarlo e gli strappasse
la sua dottrina, la sua devozione e la profondità del suo ingegno?
No, perché questi beni appartengono a lui in proprio, ed egli ne dona
solo ciò che vuoi dare, e solo a chi vuole. E lo stesso, proprio lo stesso è
per Kamala e per le gioie dello amore. Bella e rossa è la bocca di Kamala,
ma provati a baciarla contro il volere di Kamala, e non ne trarrai una
goccia di dolcezza, da quella bocca che tanta dolcezza sa distillare! Tu
sei un sapiente, o Siddharta; ebbene, impara anche questo: l'amore si può
mendicare, comprare, regalare, si può trovarlo per caso sulla strada, ma
non si può estorcere. Quella che hai escogitato è una via sbagliata. No,
sarebbe un peccato se un bel giovanotto come te volesse cominciare così
male ».
Siddharta fece un inchino, e sorrise. « Peccato sarebbe, Kamala, quanto
hai ragione! Soprattutto sarebbe peccato. No, non una goccia di dol-
cezza della tua bocca deve andarmi perduta, né a te della mia. Dunque
resta inteso: Siddharta ritornerà quando abbia ciò che ancora gli manca:
abiti, scarpe, denaro. Ma dimmi, cara Kamala, non puoi dar-mi ancora
un piccolo consiglio? ».
«Un consiglio? E perché no? Chi non darebbe di buon grado un consiglio
a un povero Samana ignorante, che arriva dai boschi degli
sciacalli? ». « Cara Kamala, allora consigliami: dove devo andare a.
trovare al più presto quelle tre cose? ». « Caro mio, questo è quanto
molti vorrebbero sa-pere. Devi eseguire ciò che hai imparato e farti
dare in cambio denaro, abiti, scarpe. Non c'è altro mezzo, per un povero,
di procurarsi denaro. Che cosa sai fare, dunque?
« Io so pensare. So aspettare. So digiunare ».
«Nient'altro? _.
« Niente. Però ... so anche comporre versi. Vuoi darmi un bacio per
una poesia? ».
« Te lo darò se la tua poesia mi piace. Sentiamo un po'
Siddharta si raccolse un momento; quindi pronunciò questi versi:
Nel suo ombroso boschetto entrava la bella Kamala, all'ingresso del
boschetto stava il bruno Samana.
Profondamente s'inchinò quando vide il Fior di Loto, con un sorriso
ringraziò Kamala.
Più ameno, pensò il giovane, che sacrificare agli déi, più ameno è sacrificare
alla bella Kamala.
Kamala batté le mani con forza, sì che i braccialetti d'oro tintinnarono.
« Belli sono i tuoi versi, bruno Samana, e vera-mente io non ci faccio
un cattivo affare se ti do in cambio un bacio
Ella lo invitò a sé con gli occhi, chinò il proprio volto sul suo e gli
posò la bocca sulla bocca, ch'era come un fico appena spezzato. Lungamente
lo baciò Kamala, e con profondo stupore Siddharta sentì quanto
ella lo istruisse, quanto fosse sapiente, quanto lo dominasse, ora respingendolo
e ora attirandolo, e soprattutto intuì come dietro a questo primo
bacio stesse una lunga, una bene ordinata, bene esperimentata serie di
baci, l'uno dall'altro diverso, che ancora lo attendevano. Rimase lì esterrefatto,
respirando profondamente, e in quel momento era come un bambino
stupito per la copia del sapere e per la quantità di cose da imparare
che gli si schiudono davanti agli occhi.
«Bellissimi sono i tuoi versi, » esclamò Kamala « se fossi ricca li pagherei
a peso d'oro. Ma ti riuscirà difficile guadagnare coi versi tanto
denaro quanto te ne occorre. Perché occorre molto denaro, se vuoi.
diventare l'amico di Kamala ».
« Come sai baciare, Kamalal » balbettò Siddharta. « Sì, so baciare
bene, e appunto per questo non mi mancano abiti, scarpe, braccialetti e
ogni sorta di belle cose. Ma che sarà di te? Non sai fare nient'altro che
pensare, digiunare e verseggiare? _.
«Conosco anche le canzoni dei sacrifici, » disse Siddharta « ma non
le voglio più cantare. Conosco anche formule magiche, ma non le
voglio più pronunciare. Ho letto le Scritture ... s.
«Un momento » lo interruppe Kamala. « Sai leggere? E scrivere?
«Certo che so. Tanti sanno leggere e scrivere ».
«Mica tanti come credi. Io per la prima. Va benissimo che tu sappia
leggere e scrivere, molto bene. Anche delle formule magiche avrai ancora
bisogno ».
A questo punto arrivò di corsa un'ancella e sussurrò qualcosa all'orecchio
della padrona.
«Mi arriva una visita » esclamò Kamala. « Svelto, sparisci, Siddharta;
nessuno deve vederti qui, ricordati! Ci rivedremo domani ».
Ma ella comandò ancora all'ancella di dare al pio Brahmino un mantello
bianco. Senza ben rendersi conto come ciò avvenisse, Siddharta si
vide spinto via dall'ancella, per sentierini traversi condotto in un padiglione
del giardino, fornito d'un mantello, guidato in mezzo al boschetto
e insistentemente ammonito a scomparire al più presto e non visto dal
giardino.
Tutto contento, fece come gli era stato comandato. Avvezzo alla foresta,
fu un gioco per lui scavalcare la siepe e uscire silenziosamente dal
boschetto. Ritornò soddisfatto in città, portando sottobraccio il mantello
arrotolato. Giunto a un albergo frequentato da viaggiatori, si piazzò accanto
alla porta, mendicò in silenzio un po' di cibo, in silenzio si mangiò
un pezzo di torta di riso. Forse già domani — pensava — non mendicherò
più il cibo da nessuno. Improvviso divampò in lui l'orgoglio. Non era
più un Samana, era indegno di lui il mendicare. Gettò la torta di riso a un
cane e restò senza cibo.
« Semplice è la vita che si conduce qui nel mondo pensava Siddharta.
« Non presenta difficoltà di sorta. Tutto era difficile, faticoso e, in definitiva,
privo di speranze, quand'ero ancor Samana. Ora tutto è facile, facile
come la lezione di bacio che Kamala mi ha impartito. Ho bisogno
d'abiti e denaro, e nient'altro. Bell'affare! Queste sono piccolezze, a portata
di mano, non son problemi che ci si debba perdere il sonno =.
S'era subito informato circa la casa di città di Kamala, e là si trovò il
giorno dopo.
« Andiamo bene a ella gli gridò incontro. « Sei aspettato da Kamaswami,
il più ricco mercante del-la città. Se gli vai a genio, ti assumerà in
servizio. Sii furbo, bruno Samana. Da altri gli ho fatto par-lare di te. Sii
cortese con lui: è molto potente. Ma non essere troppo modesto! Non
voglio che tu divenga un suo servo; devi diventare un suo pari, altrimenti
non sarò soddisfatta di te. Kamaswami comincia a diventare vecchio e
pigro. Se gli vai a genio, può darsi che ti affidi grandi cose
Siddharta la ringraziò e rise, ed ella, come apprese che non aveva toccato
cibo né ieri né oggi, gli fece portare pane e frutta e lo rifocillò.
« Hai avuto fortuna » gli disse all'atto di separarsi. « Le porte ti si
aprono innanzi l'una dopo l'altra. Come fai? Hai qualche incantesimo?
Siddharta disse: « Ieri ti raccontai che so pensare, aspettare e digiunare,
ma tu trovasti che ciò non serve a nulla. Eppure serve molto, Kamala,
lo vedrai. Vedrai che gli sciocchi Samana del bosco imparano molte belle
cose e possono ciò che voi non potete. Ier l'altro ero-ancora un mendicante
dalla barbaccia incolta, ieri ho già baciato Kamala, e presto sarò un
mercante e avrò denaro e tutte quelle cose di cui tu fai tanto conto
«È un fatto » ammise Kamala. « Ma come ti troveresti senza di me?
Che saresti se Kamala non ti aiutasse?
«Cara Kamala, » disse Siddharta, drizzandosi in tutta la sua altezza «
quand'io venni nel tuo boschetto feci il primo passo. Era mio proposito
imparare l'amore da questa bellissima donna. Dal momento in cui formulai
il proposito seppi anche
che- l'avrei attuato. Sapevo che mi avresti aiutato, ne fui certo fin dal
tuo primo sguardo all'ingresso del boschetto ».
« Ma se io non avessi voluto? ».
« Tu hai voluto. Vedi, Kamala, se tu getti una pietra nell'acqua, essa si
affretta per la via più breve fino al fondo. E così è di Siddharta, quando
ha una meta, un proposito. Siddharta non fa nulla. Siddharta pensa,
aspetta, digiuna, ma passa attraverso le cose del mondo come la pietra
attraverso l'acqua, senza far nulla, senza agitarsi: viene scagliato, ed egli
si lascia cadere. La sua meta lo tira a sé, poiché egli non conserva nulla
nell'anima propria, che potrebbe contrastare a questa meta. Questo è ciò
che Siddharta ha imparato dai Samana. Questo è ciò che gli stolti chiamano
magia, credendo che sia opera dei demoni. Ognuno può compier
opera di magia, ognuno può raggiungere i propri fini, se sa pensare, se sa
aspettare, se sa digiunare
Kamala lo ascoltava. Amava la sua voce, amava lo sguardo dei suoi
occhi.
Forse è così, » disse piano « così come tu dici, amico. Forse è anche
così che Siddharta è un bello uomo, il suo sguardo piace alle donne, e
per questo la fortuna gli corre incontro ».
Siddharta prese congedo con un bacio. « Così sia, mia maestra. Possa
sempre piacerti il mio sguardo, possa sempre da te corrermi incontro la
fortuna!
TRA GLI UOMINI-BAMBINI
Siddharta andò dal mercante Kamaswami. Gli _ fu indicata una bella
casa; fra preziosi tappeti, servi lo condussero a una camera, dove rimase
in attesa del padron di casa.
Entrò Kamaswami, un uomo vivace e duttile, dai capelli fortemente
grigi, occhi accorti e guardinghi, bocca avida. L'ospite e il padron di
casa si salutarono cortesemente.
«Mi è stato detto » cominciò il mercante « che tu sei un Brahmino
molto istruito, ma che cerchi un impiego presso un mercante. Sei caduto
in miseria, Brahmino, per cercare impiego? ».
«No, « disse Siddharta « non sono caduto in mi-seria e non son mai
stato in miseria. Sappi che vengo dai Samana, presso i quali• sono
vissuto per molto tempo ».
« Se vieni dai Samana, come fai a non essere in miseria? Non vivono i
Samana in assoluta povertà? a.
«Povero lo sono, » disse Siddharta « non possiedo niente, se è questo
che intendi dire. Certamente son povero. Ma lo sono volontariamente,
quindi non sono in miseria ».
«Ma di che vuoi vivere se non possiedi nulla? ». -
«Non ci ho mai pensato, signore. Per più di tre anni sono vissuto nella
più assoluta povertà, e non ho mai pensato di che potessi vivere ».
« Allora sei vissuto dei beni degli altri
«Probabilmente è così. Anche il mercante vive dei beni degli altri ».
«Ben detto. Ma egli non prende la roba agli altri per nulla; dà in cambio
la propria merce ». « Così pare, difatti, che stia la cosa. Ognuno
pren de, ognuno dà. Così è la vita ».
«Ma permetti: se tu non possiedi nulla cosa vuoi dare? ».
« Ognuno dà di quel che ha. Il guerriero dà la forza, il mercante la
merce, il saggio la saggezza, il contadino riso, il pescatore pesci ».
«Benissimo. E che cos'è dunque che tu hai da dare? Che cosa hai appreso,
che sai fare? ». « Io so pensare. So aspettare. So digiunare ». «
E questo è tutto? A.
« Credo che sia tutto ».
«E a che serve? Per esempio il digiunare: a che serve? ».
«È un'ottima cosa, signore. Quando un uomo non ha niente da mangiare,
digiunare è la più bella cosa che possa fare. Se, per esempio,
Siddharta non avesse imparato a digiunare, oggi stesso dovrebbe assumere
qualche impiego, da te o in qualunque altro posto, perché la
fame ve lo costringerebbe. Ma invece Siddharta può aspettare tranquillo,
non conosce impazienza, non conosce miseria, può lasciarsi a
lungo assediare dalla fame e ridersene. A questo, signore, serve il digiuno
».
«Hai ragione, Samana. Ora attendi un momento ». Kamaswami uscì
e ritornò con un rotolo, che porse al suo ospite, chiedendo: « Sai leggere
questo? a. Siddharta esaminò il rotolo, in cui era redatto un contratto
commerciale, e cominciò a leggerne il con-tenuto.
«Benissimo » disse Kamaswami. « E vuoi scrivermi qualcosa su questo
foglio? ».
Ciò dicendo gli porgeva un foglio e uno stilo: e Siddharta scrisse e restituì
il foglio.
Kamaswami lesse: « Scrivere è bene, pensare è meglio. L'intelligenza
è bene, la pazienza è meglio « Scrivi magnificamente » lodò il mercante.
« Di molte cose avremo ancora da discorrere insieme, noi due. Per oggi,
ti prego, sii mio ospite e prendi dimora in questa casa
Siddharta ringraziò e accettò, ed ecco, ora abitava nella casa del mercante.
Gli furono portati abiti e scarpe, e tutti i giorni un servo gli preparava
il bagno. Due volte al giorno si serviva un ricco pasto, ma Siddharta
prendeva cibo soltanto una volta al giorno, e non mangiava carne né beveva
vino. Kamaswami gli narrò del proprio commercio, gli mostrò merci
e magazzini, gli espose i propri conti di cassa. Molte cose nuove apprese
Siddharta, ascoltò molto e parlò poco. E, memore delle parole di
Kamala, non si assoggettò mai al mercante, bensì lo costrinse a trattarlo
come un suo pari, anzi, meglio che come un suo pari. Kamaswami conduceva
i propri affari con accuratezza e spesso con passione, ma Siddharta
considerava tutto ciò come un gioco, le cui regole egli si sforzava
d'apprendere esattamente, ma al cui contenuto restava indifferente il suo
cuore.
Non era passato molto tempo da che era entrato in casa di Kamaswami,
e già egli diventava compartecipe al commercio del suo padron di
casa. Ma ogni giorno, all'ora ch'ella gli aveva stabilito, ben vestito, elegantemente
calzato, visitava la bella Kamala, e ben presto prese anche a
portarle regali. Molto gli apprese la sua bocca rossa, sapiente. Molto gli
apprese la sua tenera, morbida mano. A lui, che in amore era ancora un
ragazzo, e perciò incline a precipitarsi ciecamente e insaziabilmente nel
piacere come in un abisso, ella insegnò a fondo la dottrina che non si ottiene
piacere senza dare piacere, e che ogni gesto, ogni carezza, ogni
con-tatto, ogni sguardo, ogni minima posizione del corpo ha il suo segreto,
la cui scoperta avvia alla consapevole felicità. Gli apprese che,
dopo una festa d'amore, gli amanti non debbono separarsi se non compresi
di reciproca ammirazione, se non vinti e vincitori a un tempo, cosicché
in nessuno dei due insorgano sazietà e squallore e il sentimento
cattivo d'avere abusato o d'aver subito un abuso. Ore meravigliose
egli trascorse presso la bella ed esperta artista, e divenne suo scolaro,
suo amante, suo amico. Qui, presso Kamala, era il senso e il pregio
della vita ch'egli ora conduceva, non nel commercio di Kamaswami.
Il mercante lo incaricò della redazione di lettere e contratti importanti,
e prese l'abitudine di consigliarsi con lui in tutte le occasioni gravi. Ben
presto s'accorse che in fatto di riso e di lana, di navigazione e commercio
Siddharta ci capiva poco, ma aveva la mano felice, e inoltre lo superava
in quanto a calma e a ponderatezza, e anche nell'arte di stare ad ascoltare
e d'insinuarsi in mezzo a gente estranea. « Questo Brahmino » disse un
giorno a un amico « non è un vero commerciante e non lo diventerà mai;
mai la sua anima conoscerà la passione degli affari. Ma possiede il segreto
di quegli uomini ai quali il successo corre dietro, o che si tratti di
magia, o di qualcosa ch'egli abbia imparato dai Samana. Con gli affari,
ha sempre l'aria di giocarci; mai essi lo assorbono, mai s'impossessano di
lui. Non l'ho mai visto aver paura d'un insuccesso, né inquietarsi per una
perdita ». L'amico consigliò al mercante: « Sugli affari che fa per te, dagli
un terzo del guadagno, ma imponigli anche la stessa partecipazione
alle perdite, quando ce ne sono. Così s'impegnerà con maggior zelo
Kamaswami seguì il consiglio. Ma Siddharta non mostrò di farci caso.
Guadagnava? intascava il guadagno con indifferenza. Perdeva? ci faceva
su una risata e diceva: « Oh guarda, anche questa è andata male!
In realtà, sembrava che gli affari gli fossero indifferenti. Una volta
fece un viaggio a un villaggio per comprarvi una grossa partita di riso.
Ma quando giunse, il riso era già stato venduto a un altro
mercante. Tuttavia Siddharta rimase diversi giorni in quel villaggio,
offrì banchetti ai contadini, regalò monetine di rame ai loro marmocchi,
prese parte a una festa di nozze e finalmente ritornò soddisfattissimo dal
suo viaggio. Kamaswami lo rimproverò: perché non era tornato subito?
perché aveva sciupato tempo e denaro? Siddharta rispose: « Non mi sgridare,
caro amico! Non è ancora mai successo che sgridando si concludesse
qualcosa. Se c'è stata perdita, addossala pure a me. Io sono molto
con-tento di questo viaggio. Ho conosciuto ogni sorta d'uomini, un Brahmino
è diventato mio amico, ho fatto ballare bambini sulle ginocchia, i
contadini mi hanno mostrato i loro campi, nessuno mi ha trattato come
un mercante ».
« Tutto questo è molto bello, » esclamò Kamaswami indispettito « ma
il fatto è che tu sei precisamente un mercante, se non mi sbaglio! Oppure
hai voluto fare soltanto un viaggetto di piacere? ».
Siddharta rise: « Certo, certo, ho viaggiato per mio piacere. Per che altro
mai? Ho conosciuto uomini e paesi, ho goduto cortesie e confidenze,
ho trovato amicizie. Vedi, amico, se io fossi stato Kamaswami, sarei subito
ripartito in fretta e pieno di dispetto, appena visto sfumato l'affare, e
allora tempo e denaro sarebbero stati realmente perduti. Ma così ho trascorso
delle belle giornate, ho imparato, ho goduto la compagnia di amici,
non ho danneggiato né me né il prossimo col dispetto e la fretta. E se
mai capiterà ch'io debba ritornare un'altra volta laggiù, forse per comprare
il prossimo raccolto, oppure per qualunque altro scopo, quegli uomini,
che già mi sono amici, mi accoglieranno lietamente, e io avrò soltanto da
lodarmi di non aver mostrato questa volta né fretta né irritazione. Dunque
lascia perdere, amico, e non farti torto con l'ira! Quando venga il
giorno, in cui tu ti debba accorgere: questo Siddharta mi fa del danno, allora
di' una parola, e Siddharta se n'andrà per la sua strada. Ma fino allora
restiamo soddisfatti l'un dell'altro ».
Vani furono anche i tentativi del mercante per convincere Siddharta
che egli mangiava il suo pane, suo di lui, Kamaswami. Siddharta mangiava
il proprio pane, o meglio — diceva — entrambi mangiava-no il
pane degli altri, il pane di tutti. Mai una volta che Siddharta porgesse
orecchio ai fastidi di Kamaswami, e non è a dire quanti fastidi avesse
Kamaswami. Se un affare in corso minacciava di fallire, se una spedizione
di merce pareva perduta, se un debitore aveva l'aria di non poter pagare,
mai poté Kamaswami persuadere il suo collaboratore che servisse a
qualche cosa sciupare parole d'affanno o d'ira, farsi venir le rughe sulla
fronte, perderci il sonno. Una volta che Kamaswami gli rinfacciò che
tutto quello ch'egli sapeva lo aveva appreso da lui, Siddharta sbottò in
questa risposta: « Non avrai la pretesa di abbindolarmi con queste sto.
ie! Da te ho imparato quanto costa una cesta di pesci, e quale interesse si
deve esigere per il denaro dato a prestito. Questa è la tua scienza. Ma a
pensare non ho imparato da te, caro Kamaswami, cerca piuttosto tu d'imparare
da me ». Ma in realtà la sua anima non era in quel commercio.
Buona cosa gli affari, perché gli procuravano denaro per Kamala; e gliene
procuravano ormai più del necessario. Del resto tutto l'interesse e la
curiosità di Siddharta erano per gli uomini, i cui affari, mestieri, affanni,
piaceri e pazzie gli erano stati un tempo lontani ed estranei come la luna.
Tanto gli riusciva facile chiacchierare con tutti, vivere con tutti, imparare
da tutti, altrettanto rimaneva consapevole, tuttavia, che qualcosa lo separava
da loro; e questo qualcosa era la sua qualità di Samana. Vedeva
gli uomini vivere alla maniera di bimbi o di bestie, sì che a un tempo era
costrettoad amarli e a disprezzarli. Li vedeva affannarsi, soffrire e farsi i
capelli grigi, per cose che a lui parevano di nessun conto: denaro, piccoli
piaceri, piccoli onori, e li vedeva litigarsi e accapigliarsi, li vedeva lamentarsi
di dolori sui quali il Samana sorride, e soffrire per privazioni di
cui il Samana nemmeno s'accorge.
Egli restava sempre aperto a tutto ciò che questi uomini avessero da
offrirgli. Benvenuto era per lui il mercante che gli offriva l'acquisto d'una
partita di tela, benvenuto lo spiantato che gli chiedeva un prestito,
benvenuto il mendicante che stava per un'ora a raccontargli la storia della
sua miseria e che non era neanche la metà così povero come un qualunque
Samana. Con il grande mercante di oltremare non trattava diversamente
che con il servo che gli faceva la barba o col venditore ambulante,
dal quale si lasciava truffare di qualche monetina nell'acquisto di
un grappolo di banane. Quando Kamaswami veniva da lui per lamentarsi
a proposito dei suoi fastidi o per fargli rimproveri a proposito di qualche
affare, egli lo ascoltava attento e sereno, si meravigliava di lui, cercava
di comprenderlo, lasciava che si sfogasse un po', quel tanto che gli pareva
indispensabile, e poi lo piantava in asso e si rivolgeva ad altri, al primo
che cercasse di lui. E venivano in molti da lui, molti per fare affari
con lui, molti per ingannarlo, molti per ascoltarlo, molti per invocare la
sua compassione, molti per averne consiglio. Ed egli dava consigli, dimostrava
compassione, donava, si la-sciava un poco ingannare, e tutto
questo gioco, e la passione con cui gli uomini lo giocavano, occupavano
ora i suoi pensieri tanto quanto li occupa-vano un tempo Brahma e gli altri
dèi.
A volte percepiva, nella profondità dell'anima, una voce lieve, spirante,
che piano lo ammoniva, piano si lamentava, così piano ch'egli appena
se ne accorgeva. Allora si rendeva conto per un momento che viveva una
strana vita, che faceva cose ch'erano un mero gioco, che certamente era
lieto e talvolta provava gioia, ma che tuttavia la vita vera e propria gli
scorreva accanto senza toccarlo. Come un giocoliere coi suoi arnesi, così
egli giocava coi propri affari e con gli uomini che lo circondavano, li osservava,
si pigliava spasso di loro: ma col cuore, con la fonte dell'essere
suo egli non era presente a queste cose. E qualche volta egli rabbrividì a
simili pensieri, e si augurò che anche a lui fosse dato di partecipare con
la passione di tutto il suo cuore a questo puerile travaglio quotidiano, di
vivere realmente, di agire realmente e di godere ed esistere realmente, e
non solo star lì a parte come uno spettatore.
Ma sempre ritornava dalla bella Kamala, apprendeva l'arte d'amore,
praticava il culto del piacere, nel quale più che in ogni altra azione dare e
avere si fanno una cosa sola; discorreva con lei, imparava da lei, le dava
consigli, ascoltava consigli. Ella lo comprendeva ancor meglio di quanto
l'avesse un tempo compreso Govinda; era più simile a lui. Una volta egli
le disse: « Tu sei come me, sei diversa dalla maggior parte delle altre
persone. Tu sei Kamala, e nient'altro, e in te c'è un silenzio, un riparo nel
quale puoi rifugiarti in ogni momento e rimanervi a tuo agio; anche a me
succede così. Ma poche persone posseggono questa dote, sebbene tutti
potrebbero averla
Non tutti gli uomini sono intelligenti » disse Kamala.
« No, » disse Siddharta = non si tratta di questo. Kamaswami è tanto
intelligente quanto lo son io, eppure non ha alcun rifugio in se stesso.
Altri lo posseggono, eppure in quanto a ragione sono bambini. La maggior
parte degli uomini, Kamala, sono come una foglia secca, che si libra
e si rigira
nell'aria e scende ondeggiando al suolo. Ma altri, pochi, sono come
stelle fisse, che vanno per un loro corso preciso, e non c'è vento che li
tocchi, hanno in se stessi la loro legge e il loro cammino. Fra i tanti sapienti
e i Samana che ho conosciuto ce n'era uno di questa specie, un
uomo perfettissimo, che non potrò mai dimenticare.' È quel Gotama, il
Sublime, il predicatore della nuova scienza. Migliaia di giovani ascoltano
ogni giorno la sua dottrina, seguono a tutte le ore le sue prescrizioni,
eppure sono tutti foglie secche, non hanno in se stessi la dottrina e la legge
Kamala lo contemplava sorridendo. C Di nuovo parli di lui, » disse R
di nuovo i tuoi pensieri da Samana ». - Siddharta tacque, ed essi giocarono
il gioco dello amore, uno dei trenta o quaranta giochi diversi che Ka-
mala sapeva. Il suo corpo era flessibile come quello d'un giaguaro e
come l'arco d'un cacciatore; chi avesse appreso l'amore da lei, diveniva
esperto di molti piaceri, di molti segreti. A lungo ella giocò con Siddharta,
lo attirò, lo respinse, lo costrinse, lo lasciò, godette della sua forza,
finch'egli fu vinto, e giacque esausto al suo fianco.
L'etera si chinò su di lui e lo contemplò a lungo nel volto, lo fissò negli
occhi cerchiati di stanchezza. Sei il migliore amante ch'io abbia mai
visto disse pensierosa. t Sei più forte degli altri, più flessibile, più tenace.
Hai bene appreso l'arte mia, Siddharta. Un giorno o l'altro, quando sarò
più vecchia, voglio avere un figlio da te. Ma con tutto questo, amore, tu
sei rimasto un Samaria, con tutto questo tu non mi ami, non ami nessuna
creatura umana. Non è così?
R Può ben darsi che sia così » disse Siddharta con stanchezza. = Io
sono come te. Anche tu non ami, altrimenti come potresti far dell'amore
un'arte?
Forse le persone come noi non possono amare. Lo possono gli uominibambini:
questo è il loro se-greto
SAMSARA
Già da lungo tempo ormai Siddharta viveva la vita del mondo e dei
piaceri, pur senza lasciarsene dominare. I suoi sensi, ch'egli aveva ucciso
negli aridi anni della vita di Samana, s'erano ridestati, egli aveva assaporato
la ricchezza, aveva assaporato la voluttà, assaporato la potenza: tuttavia
per molto tempo era ancora rimasto in cuore un Samana, e di questo
l'accorta Kamala s'era benissimo resa conto. Era ancor sempre l'arte
del pensare, dell'attendere, del digiunare, quello che indirizzava la sua
vita, e ancor sempre gli rimanevano estranei gli uomini del mondo, gli
uomini-bambini, com'egli rimaneva estraneo a loro.
Gli anni passavano, e Siddharta, circondato dal benessere, quasi non
s'accorgeva del loro corso. Era diventato ricco e già da tempo possedeva
una casa propria con servitù e un giardino fuori della città lungo il fiume.
Gli uomini lo stimavano, veni-vano da lui quando avevano bisogno
di denaro o di consigli, ma nessuno gli era realmente vicino, a eccezione
di Kamala.
Quello stato di nobile e luminosa chiaroveggenza che un tempo egli
aveva esperimentato, nel fiore della sua giovinezza, nei giorni seguenti
alla conoscenza della dottrina di Gotama, dopo la separazione da Govinda,
quell'attesa piena di tensione, quell'orgogliosa solitudine senza dottrine
e senza maestri, quella duttile prontezza ad ascoltare la voce divina
nel proprio cuore, erano a poco a poco passati allo stato di ricordo, s'erano
dimostrati transitori; piano e lontano sussurrava la sacra fonte che un
tempo gli era stata vicina, era fluita in lui stesso. Molto, certo, di ciò
ch'egli aveva appreso dai Samana, da Gotama, da suo padre il Brahmino,
era ancora vissuto a lungo in lui: la vita sobria, il gusto -di pensare, le
ore di concentrazione, la segreta scienza di se stesso, dell'eterno Io, che
non è né corpo né spirito. Molto di ciò era rimasto in lui, ma una cosa
dopo l'altra a poco a poco era scaduta e s'era coperta di polvere. Come la
rotella del vasaio, una volta messa in moto, gira ancora a lungo, e solo
lentamente il suo moto s'affievolisce e si spegne, così nell'anima di Siddharta
la ruota dell'ascetismo, la ruota del pensiero, la ruota dell'isolamento
aveva ancora a lungo continuato a vibrare, vibrava ancora, ma lentamente
indugiava ed era ormai prossima allo stato di quiete. Lentamente,
come l'umidità penetra nel tronco dell'albero che muore, lo riempie a
poco a poco e lo fa marcire, il mondo e la pigrizia erano penetrati nell'animo
di Siddharta, lentamente riempi-vano l'animo suo, lo rendevano
pesante e stanco, lo addormentavano. Invece s'erano ravvivati i suoi sensi,
molto avevano imparato, molto sperimentato.
Siddharta aveva imparato a condurre il commercio, a esercitare un potere
sugli uomini, a compiacersi delle donne; aveva imparato a portare
abiti eleganti, a comandare i servi, a prendere il bagno in acque profumate.
Aveva imparato a mangiare cibi delicati e accuratamente cucinati,
anche il pesce, anche la carne e gli uccelli, spezie e dolciumi, e aveva
imparato a bere vino, che rende pigri e obliosi. Aveva imparato a giocare
ai dadi e agli scacchi, ad ammirare danzatrici, a farsi portare in molli
portantine, a dormire su un letto morbido. Ma sempre s'era ancora sentito
separato dagli altri e superiore, sempre li aveva considerati con un po'
di scherno, con un po' di disprezzo canzona-torio, quel disprezzo, appunto,
quale un Samana prova per la gente del mondo. Quando Kamaswami
era indisposto, quando era di cattivo umore, quando si sentiva indispettito,
quand'era travagliato dai suoi fastidi commerciali, sempre Siddharta
l'aveva considerato con un po' di scherno. Solo lentamente e inavvertita-
mente, man mano che s'avvicendavano le stagioni della mietitura e le
stagioni della pioggia, la sua ironia s'era fatta stanca, il suo senso di superiorità
s'era affievolito. Solo lentamente, tra le sue crescenti ricchezze,
Siddharta aveva preso qualcosa delle maniere degli uomini-bambini,
qual-cosa della loro puerilità e della loro timidezza. Eppure li invidiava,
li invidiava tanto più quanto più diventava simile a loro. Li invidiava per
l'unica cosa che a lui mancava e che essi possedevano, per l'importanza
ch'essi riuscivano ad attribuire alla loro vita, per la passionalità delle loro
gioie e delle loro paure, per l'angosciosa ma dolce felicità del loro stato
d'innamorati eterni. Di sé, di donne, dei loro bambini, di onori e di ricchezze,
di progetti o speranze, sempre questi uomini erano innamorati.
Ma appunto questo egli non riusciva a imparare da loro, questa gioia infantile
e questa infantile follia; imparava da loro proprio ciò ch'essi avevano
di spiacevole, ciò ch'egli stesso disprezzava. Accadeva sempre più
spesso che al mattino, dopo una serata passata in compagnia, egli rimanesse
lungamente a letto e si sentisse stanco e ottuso. Avveniva che fosse
dispettoso e impaziente quando Kamaswami lo annoiava con i suoi
crucci. Avveniva che egli ridesse troppo forte quando perdeva ai dadi. Il
suo volto era ancor sempre più intelligente e più spirituale che quello degli
altri, ma rideva raramente, e uno dopo l'altro assumeva quei tratti che
si riscontrano così spesso nel volto della gente ricca, quei tratti dell'insoddisfazione,
d'indisposizione, di cattivo umore, di pigrizia, di scortesia.
Lentamente s'appiccava a lui la malattia morale dei ricchi.
Come un velo, come una nebbietta sottile la stanchezza si calava su
Siddharta, lentamente, ogni giorno un po' più fitta, ogni mese un po' più
fosca, ogni anno un po' più pesante. Come un abito nuovo col tempo si
fa vecchio, perde il suo bel colore, si copre di macchie, prende pieghe,
diventa consunto ai margini e qui e là comincia a mostrarsi frusto e sciupato,
così la nuova vita di Siddharta, ch'egli aveva cominciato dopo la
separazione da Govinda, invecchiava e perdeva col passar degli anni la
tinta e lo splendore, la coprivano macchie e pieghe, e nascosti giù in fondo,
qua e là facendo odiosamente capolino, aspettavano la delusione e il
disgusto. Siddharta non se n'accorgeva. S'accorgeva soltanto che quella
voce limpida e sicura dell'animo suo, che un tempo era desta in lui e nei
suoi tempi d'oro l'aveva sempre guidato, era ammutolita.
Il mondo l'aveva assorbito, il piacere, l'avidità, la pigrizia, e infine anche
quel peccato ch'egli aveva sempre disprezzato e deriso come il più
stolto di tutti: l'avarizia. Anche la proprietà, il possesso e la ricchezza
s'erano infine impossessati di lui, non erano più per lui inezia e gioco,
ma erano diventati peso e catena. Per una strana e subdola via era Siddharta
caduto in questa ultima e più vile servitù, attraverso il gioco dei
dadi. Precisamente dal tempo in cui aveva cessato in cuore d'essere un
Samana, Siddharta cominciò a praticare con crescente accanimento e
passione il gioco in denaro e in gioielli, cui prima s'era accostato con un
sorriso d'indulgenza come a un costume degli uomini-bambini. Era un
giocatore temuto; pochi s'arrischia-vano con lui, tanto alte e temerarie
erano le sue puntate. Giocava per una necessità del cuore, lo sciupio e il
gioco del miserabile oro gli procuravano una gioia feroce, in nessun altro
modo egli poteva dimostrare più apertamente e più altezzosamente il
suo disprezzo della ricchezza, idolo dei mercanti.
Così puntava alto e senza riguardo, odiando se stesso, disprezzando se
stesso, incassava migliaia, perdeva migliaia, si giocava il denaro, si giocava
i gioielli, si giocava una casa di campagna, guadagnava di nuovo,
perdeva di nuovo. Quell'ansia, quell'ansia terribile e opprimente ch'egli
provava durante il lancio dei dadi, durante la sospensione d'attesa per le
alte puntate, quell'ansia era ciò che egli amava e cercava sempre di rinnovare,
sempre di intensificare, di stimolare sempre più acuta-mente,
poiché solo in questo sentimento egli sentiva ancora qualcosa di simile
alla felicità, qual-cosa di simile all'ebbrezza, qualcosa che somigliasse a
intensità di vita in mezzo alla sua esistenza sazia, tiepida, grigia. E dopo
ogni perdita ingente egli anelava a nuove ricchezze, si rituffava energica-mente
nel commercio, costringeva più severamente i suoi debitori al
pagamento, perché voleva continuare a giocare, voleva continuare a dissipare,
voleva continuare a dimostrare il suo disprezzo per la ricchezza.
Siddharta perdeva l'indifferenza verso le perdite, perdeva la pazienza
verso i paga-tori morosi, perdeva il gusto di donare e prestare il denaro
ai supplicanti. Egli, che buttava le diecine di migliaia sopra un colpo di
dadi, diventava nel commercio sempre più rigido e meschino, e alle volte
gli capitava, di notte, di sognare denaro. E ogni volta che si ridestava
da questo odioso sortilegio, ogni volta che vedeva nello specchio della
camera da letto il proprio volto invecchiato e fatto più antipatico, ogni
volta che la vergogna e il disgusto lo coglievano, egli fuggiva lontano,
fuggiva di nuovo nel gioco, fuggiva negli stordimenti della voluttà e del
vino, poi di là, di nuovo, nella frenesia di guadagnare e di accumulare.
Correndo in questo cerchio insensato egli si stancava, invecchiava, s'ammalava.
A questo punto lo ammonì una volta un sogno.
Aveva trascorso le ore della sera da Kamala, nel suo bel giardino di
delizie. Erano stati seduti sotto gli alberi, in conversazione, e Kamala
aveva detto parole pensierose, parole dietro le quali si celavano tristezza
e stanchezza. L'aveva pregato di raccontarle di Gotama, e non poteva
mai saziarsi d'ascoltare di lui, come fosse puro il suo occhio, bella e
tranquilla la sua bocca, benigno il suo sorriso, tutto pace il suo passo. A
lungo egli aveva dovuto raccontarle del Buddha sublime, e Kamala aveva
sospirato, e aveva detto: « Una volta o l'altra, forse presto, seguirò anch'io
questo Buddha. Gli farò do-no del mio giardino di delizie e mi convertirò
alla sua legge ». Ma poi ella l'aveva stuzzicato e con doloroso ardore
l'aveva incatenato a sé nel gioco amo-roso, tra morsi e lacrime,
come se volesse ancora una volta spremere da questo vano, passeggero
piacere le estreme dolcissime gocce. Mai era ancora stato così singolarmente
chiaro a Siddharta quanto sia vicina la voluttà alla morte. Poi era
giaciuto al suo fianco e il volto di Kamala gli era stato vicino, e sotto gli
occhi di lei e accanto agli angoli della bocca aveva letto, così chiaramente
come non mai, un pauroso messaggio, un messaggio di linee sottili, di
solchi lievi, un messaggio che parlava d'autunno e di vecchiaia, così
come del resto anche Siddharta stesso, allora entrato nella quarantina,
aveva già scoperto qua e là qualche filo grigio tra i suoi capelli neri. La
stanchezza stava scritta sul bel viso di Kamala, stanchezza d'un lungo
cammino, senz'alcuna meta piacevole, stanchezza e minaccia di appassimento
incipiente, e una paura segreta, non ancora espressa, forse non ancor
consapevole: paura dell'età, paura dell'autunno, paura del dover morire.
Sospirando egli aveva preso congedo da lei, l'anima piena di tristezza
e di segreto affanno.
Allora Siddharta aveva passato la notte in casasua, tra vino e danzatrici,
aveva affettato verso i suoi pari una superiorità di cui non era più ben
sicuro, aveva bevuto molto vino e a tarda notte aveva cercato il letto, col
cuore pieno d'una tal miseria che pensava di non poterla più sopportare,
pieno d'un disgusto di cui si sentiva compenetrato come del tiepido, nauseante
sapore del vino, della musica dolciastra e brulla, del riso troppo
tenero delle danzatrici, del profumo troppo dolce dei loro capelli e dei
loro seni. Ma più che di tutto il resto aveva schifo di se stesso, dei propri
capelli profumati, del puzzo di vino della propria bocca, della stanchezza
flaccida e inamena della propria pelle. Come uno che ha troppo mangiato
o bevuto vomita fra i tormenti e pure è lieto di alleggerirsi, così l'insonne
Siddharta si augurava, in un empito sconfinato di disgusto, di potersi
sbarazzare di questi godimenti, di queste abitudini, di tutta questa
vita insensata e, in una parola, di se stesso. Solo ai primi albori del mattino
e al risveglio delle prime attività sulla strada davanti a casa sua, egli
si assopì e trovò per pochi istanti un mezzo stordimento, un barlume di
sonno. In quegli istanti ebbe un sogno.
Kamala teneva in una gabbia d'oro un piccolo e raro uccello canterino.
Fu questo uccello l'oggetto del suo sogno: cantava sempre nelle ore del
mattino, e ora invece ecco che era diventato muto. Essendosi accorto di
ciò, egli, Siddharta, s'era accostato alla gabbia e ci aveva guardato dentro;
l'uccello era morto e giaceva irrigidito sul fondo. Egli lo trasse fuori,
lo pesò un istante sulla mano e poi lo gettò via, sulla strada, e nello stesso
istante provò un improvviso terrore e il cuore gli dolse, come se con
questo uccello morto avesse gettato via da sé ogni valore e ogni bene
della vita.
Destandosi da questo sogno si sentì in preda a profonda tristezza. Nessun
valore, ora gli pareva, nessun valore e nessun senso aveva la vita da
lui condotta fino allora; nulla di vitale, nulla che fosse in qualche modo
prezioso o degno d'esser conservato gli era rimasto nelle mani. Solo, si
trovava, e povero, come un naufrago sulla spiaggia.
Cupo si recò Siddharta a un suo giardino di delizie, ne serrò la porta
dietro di sé, si mise giù sotto un albero di mango e sentì la morte nel
cuore e l'orrore nel petto; e sedendo s'accorse come qualcosa stesse morendo
in lui, qualcosa appassisse e andasse alla fine. A poco a poco egli
raccolse i propri pensieri e ripercorse in ispirito l'intera via della propria
vita, dai primi giorni in cui si poteva ricordare. Quando mai la fortuna
aveva sorriso alla sua vita, quando mai egli aveva goduto una vera voluttà?
Oh sì, tante volte aveva vissuto qual-cosa di simile. L'aveva assaporato
negli anni della fanciullezza, quando aveva ottenuto la lode dei
Brahmini, quando aveva sopravanzato di gran lunga i suoi coetanei nella
recitazione dei sacri versi, nella discussione coi dotti, nel servizio durante
i sacrifici. Allora aveva sentito nel proprio cuore: « Una via è aperta
davanti a te, a cui tu sei chiamato, sulla quale ti attendono gli dèi ». E di
nuovo nella sua giovinezza, quando la meta sempre più alta del suo pensiero
l'aveva strappato e sollevato dalla schiera di coloro che gli erano
compagni nella nobile aspirazione, quando egli lottava tra gli spasimi
per scoprire il significato di Brahma, quando ogni conoscenza conquistata
non faceva che rinnovare in lui la sete di conoscere, in mezzo a questa
sete, in mezzo a questi spasimi, egli aveva provato questo stesso sentimento:
« Avanti! avanti! Tu sei chiamato! ». Questa voce egli aveva sentito,
quando aveva abbandonato la sua casa e scelto la vita del Samana, e
poi quando aveva lasciato i Samana per quel Perfetto e anche da lui s'era
staccato per gettarsi alla ventura. Ma da quanto tempo ora non
sentiva più questa voce, da quanto tempo non ave-va più raggiunto le
altezze, come piana e brulla era stata la sua via, quanti lunghi anni senza
un'alta meta, senza sete, senza elevazione, contento di meschini piaceri e
pur mai soddisfatto! Tutti questi anni egli s'era affannato, senza neppur
saperlo, e s'era dato un gran da fare, per diventare un uomo come gli altri,
come quei bambini, e con tutto questo la sua vita era diventata molto
più povera e più miserabile che la loro, poiché i suoi scopi non erano i
loro, né egli ne condivideva i pensieri: tutto quel mondo degli uominiKamaswami
era stato per lui solo un gioco, un ballo a cui si assiste, una
commedia. Soltanto Kamala gli era stata veramente cara, preziosa; ma lo
era ancora? Aveva ancora veramente bisogno di lei? o Kamala di lui?
Non giocavano un gioco senza fine? Era una cosa, questa, per cui fosse
necessario vivere? No, non era necessario! Samsara aveva nome questo
gioco, un gioco di bambini, gioco forse piacevole a giocare una volta,
due volte, dieci volte. Ma sempre, sempre da capo?
E così seppe Siddharta che il gioco era finito, che non l'avrebbe potuto
più giocare. Un brivido gli corse per il corpo e nell'anima: sentiva che
qual-cosa era morto.
Per tutto quel giorno egli sedette sotto l'albero di mango, assorto nel
ricordo di suo padre, nel ricordo di Govinda, nel ricordo di Gotama. Per
diventare un Kamaswami qualunque aveva abbandonato tutti costoro?
Sedeva ancora quando si fece notte. Con un brivido scorse le stelle, e
pensò:
Eccomi qui seduto, sotto il mio albero di mango nel mio giardino di
delizie ». Sorrise un poco: era dunque necessario, era giusto, non era un
pazzo gioco ch'egli possedesse un albero di mango, un giardino?
Anche per queste cose era finita, anche questo
PRESSO IL FIUME
Siddharta errò nel bosco, già lontano dalla città, senza saper nulla se
non questo, che una vita come quella ch'egli aveva per tanti anni condotto
era passata, finita, assaporata fino alla feccia e fino al disgusto. Morto
era l'uccello canterino di cui aveva sognato. Profondamente egli s'era
immerso nella samsara, d'ogni parte aveva assorbito in sé disgusto e
morte, come una spugna succhia l'acqua finché è piena. E pieno egli era
adesso di sazietà, di miseria, di morte, non c'era più nulla nel mondo che
lo potesse attirare, rallegrare, consolare.
Ardentemente bramava non saper più nulla di sé, aver pace, esser morto!
Oh! sol che venisse un fulmine ad atterrarlo! Venisse una tigre a divorarlo!
Sol che ci fosse un vino, un veleno, capace di portargli lo stordimento,
l'oblio e il sonno, anche se non avesse dovuto più esserci risveglio!
Ma c'era ancora un fango di cui egli non si fosse macchiato, un
peccato e una pazzia ch'egli non avesse commessi, una miseria dell'anima
ch'egli non si fosse tirata addosso? Era ancor possibile vivere? Era
ancor possibile continuare l'eterna fatica di inspirare ed emettere il respiro,
aver fame e sfamarsi, ricominciare a mangiare, a dormire, a giacer
con donne? Non era chiuso e esaurito per lui questo circolo della vita?
Siddharta giunse al gran fiume nel bosco, quello stesso fiume sul quale
l'aveva traghettato un giorno un barcaiolo, quando egli era ancora giovane
e veniva dalla città di Gotama. Presso questo fiume si fermò e rimase
indeciso sulla riva. Stanchezza e fame l'avevano indebolito, e poi
perché andare oltre? dove andare, a quale meta? No, non c'erano più
mete, non c'era più altro che il profondo, dolomorì
in lui. Si alzò, prese congedo dall'albero di mango, prese conge-
do dal giardino. Non aveva preso cibo in tutto il giorno e sentendo fame
pensò alla sua casa in città, al suo letto, alla tavola apparecchiata. Sorrise
stanco, si scosse e prese congedo da tutte queste cose.
In quella stessa notte Siddharta abbandonò il suo giardino, abbandonò
la città e non vi ritornò mai più. Kamaswami credette che fosse caduto in
mano di ladroni, e lo fece cercare a lungo. Kamala non lo fece cercare.
Quando apprese che Siddharta era sparito, non si meravigliò. Non se l'era
sempre aspettato? non era egli un Samana, un randagio, un
pellegrino? E questo ella aveva soprattutto sentito nel loro ultimo convegno,
e pur nel dolore d'averlo perduto, gioiva d'averlo saputo attrarre ancora
quest'ultima volta così intimamente al proprio cuore, d'essersi ancora
una volta impadronita così pienamente di lui, e d'essersene sentita così
intera-mente posseduta.
Quando ricevette la prima notizia della scomparsa di Siddharta, s'appressò
alla finestra, dove teneva in una gabbia d'oro un raro uccello canterino.
Aprì la porticina, lo trasse fuori e lo lasciò volar via. A lungo seguì
con lo sguardo l'uccello in volo. Da quel giorno in poi non ricevette
più visite, e tenne chiusa la propria casa. Ma dopo qualche tempo s'accorse
che, dal suo ultimo convegno con Siddharta, era rimasta incinta.
roso desiderio di scrollare da sé quest'arido sogno, di sputare questo
insipido vino, di por fine a questa vita penosa e umiliante.
Sulla riva del fiume pendeva un albero inclinato, un albero di cocco; al
suo tronco s'appoggiò Siddharta con la spalla, posò il braccio sulla corteccia
'e guardò in giù nell'acqua verde, che scorreva senza posa ai suoi
piedi, guardò giù e si sentì interamente pervaso dal desiderio di lasciarsi
andare e sparire entro quell'acqua. Lo specchio dell'acqua gli rifletteva
incontro un vuoto raccapricciante che faceva riscontro al terribile vuoto
dell'anima sua. Sì, egli era giunto alla fine. Altro non gli rimaneva che
spegnersi, spezzare la mal riuscita figura della sua vita, gettarla via, ai
piedi degli dèi sprezzanti. Questa la grande liberazione cui agognava: la
morte, spezzare una forma ch'egli odiava! Se lo mangiassero i pesci,
quel cane di Siddharta, quello stolto, quel corpo putrefatto e infracidito,
quell'anima sonnacchiosa e sciupata! Se lo mangiassero i pesci e i coccodrilli,
lo sbriciolassero i demoni!
Mentre fissava gli sguardi sbarrati nell'acqua ci vide rispecchiato il
proprio viso stravolto e ci sputò sopra. Con profonda stanchezza staccò
il braccio dal tronco dell'albero e si volse un poco per la-sciarsi cadere a
fondo, per esser sommerso definitivamente. Affondava, a occhi chiusi,
incontro alla morte.
Ed ecco, da riposti ricettacoli della sua anima, dalle remote lontananze
della sua vita affaticata, palpitò un suono. Era una parola, una sillaba,
ch'egli pronunciava senza rendersene conto, con voce cantilenante, l'antica
parola con cui hanno inizio e fine tutte le preghiere dei Brahmini, il
sacro Om, che equivale a « perfezione o « il Perfetto E nello istante in
cui il suono Om sfiorò l'orecchio di Siddharta, immediatamente si risvegliò
il suo spirito assopito, e riconobbe la stoltezza del suo atto.
Siddharta inorridì profondamente. A questo punto, dunque, era giunto,
così perduto egli era, così smarrito e deserto d'ogni conoscenza, che aveva
potuto cercare la morte, che questo desiderio infantile aveva potuto
crescere in lui: trovar la pace nella distruzione del proprio corpo! Ciò
che non avevan potuto fare tutte le pene di questi ultimi tempi, tutti i disinganni,
tutta la disperazione, lo ottenne quel momento in cui 1'Om penetrò
nella sua coscienza: egli si riconobbe, nella propria mise-ria e nel
proprio errore.
« Om! » diceva tra sé e sé: « Om! ». E seppe di Brahma, seppe dell'indistruttibilità
della vita, seppe del Divino, seppe di nuovo tutto ciò che
aveva dimenticato.
Ma fu solo un momento, un lampo, poi Siddharta ricadde ai piedi dell'albero
di cocco, abbattuto dalla fatica: continuando a mormorare Om,
posò la te-sta sulle radici del tronco e cadde in un sonno profondissimo.
Profondo fu il suo sonno, e libero da sogni: da lungo tempo non aveva
più conosciuto un sonno tale. Quando si risvegliò dopo parecchie ore, fu
come se dieci anni fossero trascorsi: udì il lieve sussurrare dell'acqua, e
non sapeva dove fosse, né chi l'avesse portato qui; schiuse gli occhi,
guardò con meraviglia gli alberi e il cielo sulla propria testa, e si ricordò
dove fosse, e come fosse venuto qui. Ma gli occorse per questo un certo
tempo, e il passato gli apparve come avvolto in un velo, infinitamente
lontano, infinitamente superato, infinitamente indifferente. Sapeva solo
di aver abbandonato la propria vita di un tempo (nel primo riacquisto
della memoria questa vita d'un tempo gli parve come una vecchia e re-
mota incarnazione del suo Io attuale, anzi uno stadio d'esistenza prenatale,
sapeva solo che, pieno di disgusto e di mi-seria, aveva perfino
voluto far getto della vita, ma
che lungo un fiume, sotto un albero di cocco, era ritornato in sé, con la
sacra parola Om sulle labbra, poi s'era assopito e ora, risvegliato, guardava
il mondo come un uomo nuovo. A bassa voce ripeteva fra sé la parola
Om, sulla quale s'era addormentato, e gli parve che tutto il suo lungo
sonno non fosse stato altro che un'incessante, assorta recitazione dell'Om,
una meditazione sull'Om, un immergersi e pienamente compenetrarsi
dell'Om, il senza nome, il Perfetto.
Ma qual sonno meraviglioso questo era stato! Mai sonno l'aveva così
ristorato, così rinnovato, così ringiovanito! Era forse veramente morto,
andato a fondo e rinato in nuova forma? Ma no, egli si conosceva, conosceva
la propria mano e i propri piedi, conosceva il luogo in cui giaceva,
conosceva quest'Io contenuto nel suo petto, questo Siddharta, ostinato,
strano, ma questo Siddharta, - poi, era ancora mutato, rinnovato, mirabilmente
riscosso dal suo torpore, mirabilmente ridesto, lieto e bramoso.
Siddharta si drizzò, poiché vide seduto di fronte a sé un uomo, uno
straniero, un monaco in tonaca gialla e col capo rasato, in atto di persona
immersa nella meditazione. Egli osservò l'uomo, che non aveva né capelli
né barba, e non tardò a riconoscere in questo monaco Govinda, l'amico
della sua giovinezza, Govinda, che si era convertito alla legge del
sublime Buddha. Govinda era invecchiato anche lui, ma il suo volto mostrava
ancor sempre gli antichi tratti, esprimeva zelo, fedeltà, ansia di ricerca,
premura. Ma quand'ora Govinda, sentendo il suo sguardo, aprì gli
occhi e lo guardò, Siddharta s'accorse che Govinda non lo riconosceva.
Govinda mostrò piacere ch'egli si fosse svegliato, evidentemente era stato
a lungo lì seduto in attesa del suo risveglio, sebbene non lo conoscesse.
« Ho dormito » disse Siddharta. « E tu come sei giunto qui? »
« Hai dormito » confermò Govinda.. « Non è bene addormentarsi in
questi luoghi, dove spesso si trovano serpenti e dove passano le belve
della foresta. Io, signore, sono un discepolo del sublime Gotama, il Buddha,
il Sakyamuni, e venivo in pellegrinaggio lungo questa strada con un
certo numero dei nostri, quando ti vidi giacere addormentato in un posto
dov'è pericoloso dormire. Perciò mi proposi di vigilare su di te, o signore,
e quando vidi che il tuo sonno era molto profondo, mi staccai dai
miei compagni e sedetti accanto a te. Ma poi, a quanto pare, mi sono io
stesso addormentato, io che volevo proteggere il tuo sonno. Male ho eseguito
il dover mio, la stanchezza m'ha vinto. Ma ora che tu sei sveglio,
lasciami andare, perché possa raggiungere i miei fratelli ».
« Ti ringrazio, Samana, d'aver vegliato sul mio sonno » disse Siddharta.
« Siete premurosi, voi, discepoli del Sublime. Ora puoi andare ».
« Vado, signore. Possa tu sempre star bene ».
« Ti ringrazio, Samana A.
Govinda fece un segno di saluto, e disse: «Addio». « Addio, Govinda
» disse Siddharta.
Il monaco s'arrestò.
« Scusa, signore, come sai il mio nome? ».
Allora Siddharta sorrise.
« Io ti conosco, o Govinda, da quando vivevi in casa di tuo padre, e
dal tempo in cui andavi a scuola dai Brahmini, e dal tempo dei sacrifici,
e dal tempo in cui ci recammo presso i Samana, e da quell'ora in cui tu,
nel boschetto di Jetavana, passasti fra le schiere del Sublime
«Tu sei Siddharta! » gridò forte Govinda. « Ora ti riconosco, e non
riesco più a capire come non t'abbia subito riconosciuto. Benvenuto, Siddharta,
grande è la mia gioia di rivederti ».
«Anch'io son lieto di rivederti. Tu hai vegliato sul mio sonno, e ancora
te ne ringrazio, sebbene non avessi bisogno di alcun guardiano. Dove
vai, amico? ».
« In nessun posto, vado. Sempre siamo in cammino, noi monaci, solo
che non piova, sempre in moto da un luogo all'altro, viviamo secondo la
nostra Regola, predichiamo la dottrina, raccogliamo elemosine, e passiamo
oltre. Sempre così. Ma tu, Siddharta, dove vai? »
Disse Siddharta: « Anch'io mi trovo in una condizione come la tua,
amico. Non vado in nessun posto. Sono soltanto in cammino. Vado errando
». Govinda rispose: « Tu dici: vado errando, e io ti credo. Ma perdona,
o Siddharta, non hai l'aria d'un pellegrino. Porti un abito da signore,
porti scarpe da uomo raffinato, e i tuoi capelli, cosparsi d'acqua odorosa,
non sono i capelli d'un pellegrino, la chioma d'un Samana ».
«Ebbene, caro, la tua osservazione è esatta, nulla sfugge all'acume del
tuo occhio. Ma io non ho detto d'essere un Samana. Ho detto: vado errando.
E così è: vado errando ».
« Vai errando » disse Govinda. « Ma pochi vanno in pellegrinaggio
con simili abiti, con simili scarpe, con capelli acconciati a quel modo.
Mai ho incontrato un pellegrino simile, io che vado errando già da tanti
anni ».
«Lo credo, mio Govinda. Ma ora, oggi, tu hai incontrato un pellegrino
simile, con queste scarpe, con questi abiti. Ricordati, caro: effimero è
il mondo delle apparenze, effimeri, quanto mai, effimeri sono i nostri
abiti, e la foggia dei nostri capelli, e i nostri capelli e i nostri stessi corpi.
Io porto abiti da persona ricca, hai visto bene. Li porto perché sono
stato ricco, e porto i capelli come li porta la gente mondana e i gaudenti,
perché anch'io sono stato uno di quelli ».
« E ora, Siddharta, che sei, ora? ».
« Non lo so, ne so meno di te. Sono in cammino. Fui ricco, e non lo
son più: ciò che sarò domani, non lo so ».
« Hai perduto le tue ricchezze? ».
«Sì, le ho perdute, o forse esse hanno perduto me. Mi sono sfuggite.
Rapida si volge la ruota delle apparenze, Govinda. Dov'è il Brahmino
Siddharta? Dov'è il ricco Siddharta? Rapida è la vicenda delle cose mortali,
tu lo sai, Govinda ».
Govinda guardò a lungo l'amico della sua giovinezza; il dubbio era nei
suoi occhi. Poi lo salutò, come si salutano le persone di riguardo, e se ne
andò per la sua strada.
Siddharta lo seguì con lo sguardo, sorridendo: ama-va ancor sempre
quell'uomo timido e fedele. E come avrebbe potuto, in quel momento, in
quella ora eccezionale dopo il sonno meraviglioso, compenetrato dell'Om,
non amare qualcuno o qualcosa! Proprio in ciò consisteva l'incantesimo
che nel sonno e attraverso l'Om s'era prodotto in lui, che ora egli
amava ogni cosa, era pieno di lieto amore per tutto ciò che vedeva. E
proprio questa — così ora gli pareva — era stata finora la sua grave malattia,
di non saper amare nulla e nessuno.
Sorridendo Siddharta seguì con lo sguardo il monaco che s'allontanava.
Il sonno l'aveva rimesso in forze, ma lo torturava la fame, poiché da
due giorni non mangiava, ed era ormai lontano il tempo in cui sapeva resistere
ai morsi della fame. Indispettito, ma anche divertito, si ricordò di
quel tempo. Allora, così si ricordava, di tre cose s'era vantato con Kamala,
tre nobili e insuperabili arti: digiunare, aspettare, pensare. Questo era
stato la sua proprietà, la sua potenza e la sua forza, il suo fermo sostegno;
queste tre arti aveva appreso negli anni diligenti e laboriosi della
sua giovinezza, e nulla più. E ora esse lo avevano abbandonato,
nessuna era più sua, né il digiunare, né l'attendere, né il pensare. Per la
cosa più meschina le aveva cedute, la più effimera, per il piacere dei sensi,-
gli agi della vita, la ricchezza! Strana e rara era stata in sostanza la
sua sorte. E ora, a quanto pareva, ora era diventato realmente un uomobambino,
anche lui.
Siddharta meditava sulla sua condizione. Gli riusciva duro pensare,
non ci provava più alcun pia-cere, ma pure vi si costrinse.
Ora, pensò, poiché tutte queste cose effimere mi sono di nuovo sfuggite,
ora eccomi di nuovo alla bella stella, tale e quale come quand'ero
bambino: nulla posseggo, nulla so, nulla posso, nulla ho imparato. Meraviglioso!
Ora, che non son più giovane, che i miei capelli sono già mezzo
grigi, che le forze mi abbandonano, ora ricomincio da capo, dal-l'infanzia!
Di nuovo dovette sorridere! Strano destino, davvero! S'era messo
a marciare a ritroso, e ora si trovava di nuovo vuoto, nudo e sciocco nel
mondo. Ma non poteva sentire amarezza per questo, no, anzi, perfino
una gran voglia di ridere, ridere di se stesso, di questo strano, pazzo
mondo. « A ritroso cammini! » egli si disse, e ci rise su. E nel dire ciò
pose l'occhio sul fiume, e vide anche il fiume scorrere a ritroso, sempre
in su, sempre in su, e intanto cantare allegramente. In verità ciò gli piacque,
ed egli sorrise amichevolmente al fiume. Non era questo il fiume in
cui si era voluto annegare, una volta, cent'anni fa? o se l'era sognato?
Meravigliosa fu in verità la mia vita — pensava — meravigliose vie
ha seguìto. Ragazzo, non ho avuto a che fare se non con dèi e sacrifici.
Giovane, non ho avuto a che fare se non con ascesi, meditazione e concentrazione,
sempre in cerca di Brahma, sempre intento a venerare l'eterno
nello Atman. Ma quando fui un giovanotto mi riunii ai penitenti, vissi
nella foresta, soffersi il caldo e il gelo, appresi a sopportare la fame, appresi
a far morire il mio corpo. Meravigliosa mi giunse allora la rivela-
zione attraverso la dottrina del gran-de Buddha, e sentii la conoscenza
dell'unità del mondo circolare in me come il mio stesso sangue. Ma anche
da Buddha e dalla grande conoscenza mi dovetti staccare. Me n'andai,
e appresi da Kamala la gioia d'amore, appresi da Kamaswami il
commercio, accumulai denaro, dissipai denaro, appresi ad amare il mio
stomaco, a lusingare i miei sensi. Molti anni dovetti impiegare per perdere
lo spirito, disapprendere il pensiero, dimenticare l'unità. Non è forse
come se lentamente e per gran-di traviamenti io mi fossi rifatto, d'uomo,
bambino, di saggio che ero, un uomo puerile? Eppure è stata buona questa
via, e l'usignuolo non è ancor morto nel mio petto. Ma che via fu
questa! Son dovuto passare attraverso tanta sciocchezza, tanta bruttura,
tanto errore, tanto disgusto e delusione e dolore, solo per ridiventare
bambino e poter ricominciare da capo. Ma è stato giusto, il mio cuore lo
approva, gli occhi miei ne ridono. Ho dovuto provare la disperazione, ho
dovuto abbassarmi fino al più stolto di tutti i pensieri, al pensiero del
suicidio, per poter rivivere la grazia, per riapprendere 1'Om, per poter di
nuovo dormire tranquillo e risvegliarmi sereno. Ho dovuto essere un
pazzo, per sentire di nuovo in me l'Atman. Ho dovuto peccare per poter
rivivere. Dove può ancora condurmi il mio cammino? Stolto è questo
cammino, va strisciando obliquamente, forse va in cerchio. Ma vada
come vuole, io son contento di seguirlo.
Sentiva una gioia meravigliosa palpitargli nel petto.
Ma dove hai preso — chiese al proprio cuore — dove hai preso quest'allegrezza?
Viene forse da questo lungo, buon sonno che mi ha fatto
tanto bene? O dalla parola Om che ho pronunciato? O dal fatto che me la
son squagliata, che la mia fuga è compiuta, che finalmente son di nuovo
libero e sto sotto il cielo come un bambino? Oh, quanto bene mi fa quest'essere
fuggito, quest'essere ridiventato libero! Che aria bella e pura,
qui, come fa bene il respirarla! Là, nei luoghi dai quali son sfuggito, là
tutto puzzava di unguenti, di spezie, di vino, di abbondanza, di pigrizia.
Come odiavo quel mondo di ricchi, di gaudenti, di giocatori! Come mi
son odiato, d'esser rimasto tanto a lungo in quell'orribile mondo! Oh,
mai più m'immaginerò, come un tempo facevo così volentieri, che Siddharta
sia saggio! Ma questa l'ho indovinata, questo mi piace, di questo
mi devo lodare, d'averla fatta finita con quell'odio contro me stesso, con
quella vita squallida e stolta! Bravo, Siddharta, dopo tanti anni di pazzia
finalmente hai di nuovo avuto una buona idea, hai fatto qualche cosa, hai
sentito can-tare l'usignuolo nel tuo petto e l'hai seguito!
Così si lodava, così gioiva di sé, e ascoltava con curiosità il proprio
stomaco, che brontolava per la fame. Ora se n'accorgeva, che porzione
dura di dolore, che dura porzione di miseria egli avesse sorbito e risputato
in questi ultimi tempi, masticandola fino alla disperazione e alla morte.
Così andava bene. Ancora a Iungo avrebbe potuto restare con Kamaswami,
guadagnare denaro, sprecar denaro, ingrassarsi il ventre e inaridirsi
l'anima, a lungo avrebbe ancora potuto restare ad abitare in quel
dolce inferno così soffice e imbottito, se non fosse giunto semplicemente
questo: il momento della perfetta sfiducia e disperazione, quel momento
supremo in cui egli s'era proteso sulla corrente del fiume, ed era stato
pronto ad annientarsi. Che egli avesse provato questa disperazione, questa
profondissima nausea, e non vi fosse soggiaciuto, che l'usignuolo,
con la sua fresca voce di fonte canterina, ancora vivesse in lui, nonostante
tutto, questo formava ora la sua gioia, questo era adesso motivo del
suo riso, della luce che gli illuminava il volto sotto i capelli grigi.
« É bene » pensava « sperimentare personalmente tutto ciò che si ha
bisogno di sapere. Che i piaceri mondani e la ricchezza non siano un
bene, questo l'avevo già imparato da bambino. Saperlo, lo sapevo già da
un pezzo; ma viverlo, l'ho vissuto soltanto ora. E ora lo so; lo so non
solo con la mia mente, ma lo so coi miei occhi, con il mio cuore, col mio
stomaco. Buon per me, che lo so! ». Rifletté a lungo sulla propria trasformazione
e por-se ascolto all'usignuolo, come cantava di gioia. Non
era morto in lui questo uccello? non ne aveva sentito la morte? No, qualcos'altro
era morto in lui, che già da tempo agognava la morte. Non era
questo ciò ch'egli aveva voluto uccidere negli anni ardenti della sua penitenza?
Non era il suo Io, il suo piccolo, pavido e orgoglioso Io col quale
aveva combattuto per tanti anni, e che sempre l'aveva vinto, ucciso, ed
era risorto ogni volta, a vietargli la gioia, a ispirargli paura? Non era
questo ciò che oggi finalmente aveva trovato la morte, qui nella foresta,
lungo questo ameno fiume? Non era a causa di questa morte che egli
adesso si sentiva di nuovo come un bambino, così pieno di fiducia, di
gioia, ignaro di paura?
Ora Siddharta intuì pure perché da Brahmino, da penitente, avesse invano
lottato col proprio Io. Troppa scienza l'aveva impacciato, troppi sacri
versetti, troppe regole per i sacrifici, troppa mortificazione, troppo affanno
di azione! Pieno d'orgoglio era stato, sempre il più intelligente,
sempre il più diligente, sempre di un passo davanti agli altri, sempre lui
a sapere, sempre lui a vivere nello spirito, sempre lui il sacerdote o il
saggio. In questo sacerdozio, in questo orgoglio, in questa spiritualità,
s'era annidato il suo Io, là sedeva indisturbato e prosperava, mentr'egli
credeva d'ucciderlo con digiuni e penitenza. Ora se n'accorgeva, ora vedeva
che la voce segreta aveva avuto ragione, che nessun maestro mai lo
avrebbe potuto liberare. Per questo aveva dovuto scendere nel mondo,
perdersi nel piacere e nel potere, nelle donne e nello oro, aveva dovuto
diventare un mercante, un giocatore di dadi, un beone e un avaro, finché
il sacerdote e il Samana in lui fossero morti. Per questo aveva dovuto
continuare a sopportare quegli anni odiosi, sopportare il disgusto, la dottrina,
l'insensatezza d'una vita squallida e perduta, fino al fon-do, fino all'amarezza
della disperazione, finché anche Siddharta il gaudente, anche
Siddharta l'avaro, potesse morire. Adesso era morto, un nuovo Siddharta
s'era ridesto da quel sonno. Anch'egli sarebbe invecchiato, anch'egli un
giorno avrebbe dovuto morire; Siddharta era caduco, caduca ogni forma
sensibile. Ma oggi egli era giovane, era un bambino, il nuovo Siddharta,
ed era pieno di gioia.
Questi pensieri meditava, e ascoltava sorridendo il proprio stomaco,
ascoltava riconoscente il ronzio d'un'ape. Serenamente contemplava la
corrente del fiume; mai un'acqua gli era tanto piaciuta come questa, mai
aveva sentito così forti e così belli la voce e il significato dell'acqua che
passa. Gli pareva che il fiume avesse qualcosa di speciale, da dirgli,
qualcosa ch'egli non sapeva ancora, qualcosa che aspettava proprio lui.
In quel fiume Siddharta s'era voluto annegare, in quel fiume oggi s'era
annegato il vecchio, stanco, disperato Siddhartà. Ma il nuovo Siddharta
sentiva un amore profondo per quest'acqua fluente, e decise tra sé di non
abbandonarla tanto presto.
IL BARCAIOLO
Presso questo fiume voglio restare, pensava Siddharta; è lo stesso sul
quale sono passato una volta mentre mi recavo dagli uomini-bambini.
Un cortese barcaiolo allora m'aveva traghettato. Voglio andare da lui,
dalla sua capanna una volta il mio cammino m'aveva condotto a una
nuova vita, che ora è diventata vecchia e spenta: così possa anche il mio
cammino d'oggi, la mia nuova vita d'oggi trovare laggiù il suo approdo!
Affettuosamente guardò il fluir dell'acqua, in quel _ suo verde trasparente,
nelle linee cristalline del-suo disegno pieno di segreti. Perle leggere
vedeva salire dal profondo, tranquille bolle d'aria galleggiavano alla
superficie, e l'azzurro del cielo vi si rifletteva. E anche il fiume lo guardava
a sua volta, coi suoi mille occhi, verdi, bianchi, cristallini, azzurri
come il cielo. Quest'acqua lo affascinava: quanto l'amava, come le era riconoscente!
Udiva in cuore parlare la voce ora ridesta, ed essa gli ripeteva:
Ama quest'acqua! Resta con lei! Impara da lei! Oh sì, voleva ascoltarla,
da lei voleva imparare! Chi fosse riuscito a comprendere quell'acqua
e i suoi segreti — così gli pareva — avrebbe compreso anche molte
altre cose, molti segreti, tutti i segreti.
Ma dei segreti del fiume, per quest'oggi non ve-deva che una cosa
sola, tale però da afferrare interamente l'anima sua. Ecco quel che vedeva:
questa acqua correva correva, sempre correva, eppure era sempre lì,
era sempre e in ogni tempo la stessa, eppure in ogni istante un'altra! Oh,
chi potesse afferrar questo mistero, comprenderlo! Egli non lo afferrava
né lo comprendeva, sentiva soltanto un
presagio muoversi in lui, ricordi lontani, voci divine.
Siddharta s'alzò: insopportabile diventava il morso della fame. Mosse
oltre, sulla riva superiore, incontro alla corrente, ascoltandone il fruscio
e ascoltando i brontolii della fame nel suo corpo.
Quando raggiunse il traghetto, la barca era appunto pronta, e vi stava
dentro lo stesso barcaiolo che una volta aveva trasportato il giovane Samana
oltre il fiume. Siddharta lo riconobbe, ma era invecchiato anche
lui.
« Vuoi traghettarmi? » chiese.
Il barcaiolo, stupito di vedere un signore così di-stinto andarsene solo
a piedi, lo fece salire nella barca, e salpò.
« Una bella vita ti sei scelto » cominciò il viaggiatore. « Bello dev'essere
vivere ogni giorno su questa acqua e attraversarla di continuo
Il rematore si chinò sorridendo: « È bello, signore, proprio 'come tu
dici. Ma non è bella ogni vita, ogni lavoro? ».
« Difatti, può essere. Però t'invidio per la tua vita ». « Ahimè, te ne
passerebbe presto il gusto. Non è vita per gente così ben vestita ..
Siddharta rise. « Già una volta quest'oggi sono stato giudicato dai miei
abiti, giudicato con diffidenza. Non vorresti, barcaiolo, prenderti questi
abiti che mi son venuti a noia? Perché devi sapere che non ho il denaro
per pagarti il traghetto ».
«Il signore scherza » rise il barcaiolo.
« Non scherzo affatto, amico. Vedi, già una volta tu m'hai fatto attraversare
quest'acqua nella tua barca, per amor di Dio. Fa' così anche oggi,
e prenditi i miei abiti in cambio ».
«E il signore vuol continuare il viaggio senza vestiti? a.
« Ahimè, più di tutto mi piacerebbe non continuarlo affatto, il viaggio.
Più che tutto mi piacerebbe
che tu, barcaiolo, mi dessi un vecchio grembiule e mi tenessi
con te come tuo garzone, o meglio come tuo apprendista, perché prima
devo imparare come si fa a guidare la barca ».
Il barcaiolo guardò a lungo il forestiero, con occhio indagatore.
« Ora ti riconosco » disse alla fine. « Una volta tu hai dormito nella
mia capanna, tanto tempo fa, forse più di vent'anni, e poi io ti portai dalla
altra parte del fiume e ci separammo come buoni amici. Non eri un
Samana? Del tuo nome non mi riesco più a ricordare .. '
« Mi chiamo Siddharta, ed ero un Samana quando l'altra volta tu mi
vedesti ».
« Allora benvenuto, Siddharta. Io mi chiamo Vasudeva. Anche oggi
sarai mio ospite, spero, e dormirai nella mia capanna e mi racconterai di
dove vieni e perché i tuoi magnifici abiti ti son venuti tanto a noia».
Erano arrivati in mezzo al fiume e Vasudeva si appoggiava più forte
sul remo per superare la corrente. Lavorava tranquillo, con lo sguardo
alla prua della barca, le braccia nerborute. Siddharta, seduto, lo guardava,
e si ricordava che già una volta, in quell'ultimo giorno della sua vita
di Samana, aveva sentito in cuore una specie d'amore per questo uomo.
Con riconoscenza accettò l'invito di Vasudeva. Quando giunsero a riva,
egli lo aiutò a ormeggiare la barca al piolo, e il barcaiolo lo invitò a entrare
nella capanna, gli offrì pane e acqua e Siddharta mangiò di gusto;
mangiò di gusto anche i frutti del mango che Vasudeva gli offrì.
Poi verso l'ora del tramonto si misero a sedere su un tronco d'albero
lungo la riva, e Siddharta raccontò al barcaiolo donde venisse e quale
fosse stata la sua vita, così come oggi, in quell'ora di disperazione, l'aveva
vista riemergere davanti ai propri occhi. Fino a tarda notte durò il suo
racconto.
Vasudeva ascoltò con grande attenzione. Tutto assimilò ascoltando:
nascita e fanciullezza di Siddharta, tutti i suoi studi, tutto il suo gran cercare,
tutta la gioia, tutta la pena. Tra le virtù del barcaiolo questa era una
delle più grandi: sapeva ascoltare come pochi. Senza ch'egli avesse detto
una parola,-Siddharta parlando sentiva come Vasudeva accogliesse in sé
le sue parole, tranquillo, aperto, tutto in attesa, e non ne perdesse una,
non ne aspettasse una con impazienza, non vi annettesse né lode né biasimo:
semplicemente, ascoltava. Siddharta sentì quale fortuna sia imbattersi
in un simile ascoltatore, affondare la propria vita nel suo cuore, i
propri affanni, la propria ansia di sapere. Ma verso la fine del racconto di
Siddharta, quando egli parlò dell'albero presso il fiume e dell'abisso in
cui egli stesso era caduto, del sacro Om e dello amore per quel fiume che
improvvisamente aveva. ' sentito ridestandosi dal proprio sonno, allora il
-' barcaiolo Io ascoltò con raddoppiata attenzione, con piena e totale dedizione,
a occhi chiusi.
Ma quando Siddharta tacque e dopo che ci fu stato un lungo silenzio,
allora parlò Vasudeva: « È così come pensavo. Il fiume ti ha parlato. Anche
a te è amico, anche a te parla. Questo è bene, molto bene. Resta cori
me, Siddharta, amico. Una volta avevo una moglie, vicino al mio c'era il
suo paglie- - riccio: ora son tanti anni ch'è morta, tanti anni che vivo
solo. Ora vivi tu con me, posto e cibo per due ce n'è ».
« Ti ringrazio, » disse Siddharta « ti ringrazio e accetto. E ti ringrazio
anche d'avermi ascoltato così bene! Sono rari gli uomini che sanno
ascoltare, e non ne ho mai incontrato uno che fosse così bravo come sei
tu. Anche in questo avrò da imparare da te A.
« Imparerai anche questo » disse Vasudeva « ma non da me. Ad ascoltare
mi ha insegnato il fiume, e anche tu imparerai da lui. Lui sa tutto, il
fiume, tutto si può imparare da lui. Vedi, anche questo tu l'hai già imparato
dall'acqua, che è bene discendere, tendere verso il basso, cercare il
profondo. Il ricco e splendido Siddharta diventa un garzone al remo, il
dotto Brahmino Siddharta si fa barcaiolo: anche questo te l'ha detto il
fiume. E anche il resto lo imparerai da lui ».
Siddharta parlò, dopo una lunga pausa: « Che altro, Vasudeva? ».
Vasudeva si alzò. « Si è fatto tardi » disse « andiamo a dormire. Non
posso dirti che cosa sia " il resto ", amico. Lo imparerai, fors'anche lo sai
già. Vedi, io non sono un sapiente, non so par-lare, non so nemmeno
pensare. So soltanto ascoltare ed essere pio, altro non ho imparato mai.
Se potessi dirtelo e insegnartelo, forse sarei un sapiente, ma invece non
sono che un barcaiolo, e il mio compito è di portare gli uomini al di là di
questo fiume. Molti ne ho traghettati, migliaia, e per tutti costoro il mio
fiume non è stato altro che un ostacolo sul loro cammino. Viaggia-vano
per denaro e per affari, per nozze, per pellegrinaggi, e il fiume sbarrava
loro il cammino, ed ecco, qua c'era il barcaiolo che presto li portava oltre
l'ostacolo. Ma fra quelle migliaia alcuni pochi, quattro o cinque, non più,
per i quali il fiume aveva cessato d'esser un ostacolo, ne hanno sentito la
voce, l'hanno ascoltato, e il fiume è diventato loro sacro, come per me. E
ora andiamo a riposare, Siddharta ».
Siddharta rimase dal barcaiolo e apprese a manovrare la barca, e se
non c'era nulla da fare al traghetto, lavorava con Vasudeva nella risaia,
andava per legna, faceva il raccolto delle banane. Imparò a fabbricare un
remo e a riparare la barca, imparò a intrecciare ceste, ed era contento
d'imparar tutte queste cose, e i giorni e i mesi gli passavano velocemente.
Ma più di quanto Vasudeva potesse insegnargli, gl'insegnava il fiume.
Prima di tutto apprese da lui ad ascoltare, a porger l'orecchio con
animo tranquillo, con l'anima aperta, in attesa, senza passione, senza desiderio,
senza giudicare, senza opinioni.
Viveva con affetto accanto a Vasudeva, e talvolta scambiavano qualche
parola, poche e ben ponderate parole. Vasudeva non era amico delle
parole, e raramente riusciva a Siddharta d'indurlo alla conversazione.
Una volta gli chiese: « Hai appreso anche tu quel segreto del fiume:
che il tempo non esiste?
Un chiaro sorriso si diffuse sul volto di Vasudeva. « Sì Siddharta » rispose.
« Ma è questo ciò che tu vuoi dire: che il fiume si trova dovunque
in ogni istante, alle sorgenti e alla foce, alla cascata, al traghetto, alle ra-
pide, nel mare, in montagna, dovunque in ogni istante, e che per lui non
vi è che presente, neanche l'ombra del passato, neanche l'ombra dell'avvenire?
a.
« Sì, questo a disse Siddharta. « E quando l'ebbi appreso, allora considerai
la mia vita, e vidi che è anch'essa un fiume, vidi che soltanto ombre,
ma nulla di reale, separano il ragazzo Siddharta dall'uomo Siddharta
e dal vecchio Siddharta. Anche le precedenti incarnazioni di Siddharta
non furono un passato, e la sua morte e il suo ritorno a Brahma non sono
un avvenire. Nulla fu, nulla sarà: tutto è, tutto ha realtà e presenza a.
Siddharta parlava con entusiasmo; questa rivelazione l'aveva reso profondamente
felice. Oh, non era forse il tempo la sostanza d'ogni pena,
non era forse il tempo la sostanza d'ogni tormento e d'ogni paura, e non
sarebbe stato superato e soppresso tutto il male, tutto il dolore del mondo,
appena si fosse superato il tempo, appena si fosse trovato il modo di
annullare il pensiero del tempo? Con entusiasmo aveva parlato, ma Vasudeva
gli sorrise col volto illuminato di compiacimento nell'atto di rivolgergli
un cenno silenzioso di con-senso; posò la mano sulla spalla di
Siddharta e poi si rivolse al suo lavoro.
E un'altra volta, che appunto il fiume s'era gonfiato per le piogge e
scrosciava con fragore, disse Siddharta: « Non è vero, amico, che il fiume
ha molte voci, moltissime voci? Non ha la voce d'un re, e quella d'un
guerrigliero, e quella d'un toro, e d'un uccello notturno, e d'una partoriente,
e d'uno che gema e ancora mille altre voci?
« Così è, » ammise Vasudeva « tutte le voci delle creature sono nella
sua a.
« E sai » continuò Siddharta « che parola dice, quando ti riesce di udire
tutte insieme le sue dieci-mila voci? a.
Felice rise il volto di Vasudeva: egli si chinò verso Siddharta e gli sussurrò
all'orecchio il sacro Om. Ed era propria questo ciò che anche Siddharta
aveva udito.
E di volta in volta il suo sorriso diventava sempre più simile a quello
del barcaiolo, quasi altrettanto raggiante, quasi altrettanto pervaso di felicità,
altrettanto splendente da mille piccole rughe, altrettanto infantile,
altrettanto vecchio. Molti viaggia-tori, vedendo insieme i due barcaioli,
li credevano fratelli. Spesso sedevano insieme di sera su un tronco presso
la riva, e tutti e due ascoltavano l'acqua, che per loro non era acqua,
ma la voce della vita, la voce di ciò che è ed eternamente diviene. E accadeva
alle volte che entrambi ascoltando il fiume pensassero alle stesse
cose, a un discorso fatto due giorni innanzi, a uno dei loro viaggia-tori il
cui destino li interessava, alla morte, alla loro infanzia, e che entrambi
nello stesso momento
in cui il fiume aveva detto loro qualche parola buona, si guardassero
l'un l'altro, pensando entrambi esattamente la stessa cosa, felici entrambi
per questa medesima risposta alla medesima do-manda.
C'era qualcosa in quel traghetto e in quei due barcaioli che non sfuggiva
a certuni dei- viaggia-tori. Accadeva talvolta che uno dei viaggiatori,
dopo aver guardato in volto uno dei barcaioli, cominciasse a raccontare
la propria vita, rivelasse sofferenze, confessasse torti, chiedesse consolazione
e consiglio. Accadeva talvolta che qualcuno chiedesse il permesso
di passare la sera con loro per ascoltare il fiume. E accadeva anche che
arrivassero curiosi, ai quali era stato raccontato che vive-vano a questo
traghetto due saggi, o stregoni, o santi. I curiosi facevano un mare di domande,
e non ricevevano l'ombra d'una risposta; non trova-vano né stregoni
né saggi, ma solo due buoni vecchietti, che parevano muti e un po'
bislacchi, forse anche un po' scemi. E i curiosi ridevano e conversando
tra loro ammiravano con quanta stoltezza e leggerezza' il popolo accetti
e sparga simili voci senza fondamento.
Gli anni passavano e nessuno li contava. Una volta giunsero anche
monaci in pellegrinaggio, seguaci di Gotama, del Buddha, che pregarono
d'essere traghettati; da loro appresero i barcaioli che ritornavano in tutta
fretta presso il loro maestro, poi-ché s'era sparsa la voce che il Sublime
fosse in punto di morte e presto avrebbe sperimentato la sua ultima morte
umana, per trapassare alla liberazione. Non passò molto, che giunse
una nuova schiera di monaci, e poi un'altra, e tanto i monaci quanto la
maggior parte degli altri viaggiatori e viandanti non parlarono d'altro che
di Gotama e della sua prossima morte. E come per una campagna militare
o per l'incoronazione d'un re gli uomini affluiscono d'ogni parte e si
dispongono in schiere come formiche, così affluivano, come atti-rati per
magia, là dove il grande Buddha aspettava la morte, dove l'evento straor-
dinario avrebbe avuto luogo e quel grande perfetto d'una delle età del
mondo avrebbe fatto il suo ingresso nella beatitudine.
Molto pensò Siddharta in questo tempo al saggio in agonia, al grande
maestro la cui voce aveva ammonito i popoli e risvegliato gli uomini a
centinaia di migliaia, la cui voce anch'egli un tempo aveva udito, il cui
sacro volto anch'egli un tem-
- po aveva contemplato con rispetto. Si ricordò con affetto di lui, vide
davanti ai propri occhi la sua via di perfezione e ripensò sorridendo alle
parole che un tempo, da giovane, egli aveva rivolto a lui, al Sublime. Da
lungo tempo sapeva di non essere più separato da Gotama, sebbene non
avesse accolto la sua predicazione. No, l'uomo che cerca veramente,
l'uomo che veramente vuol trovare, non può accogliere nessuna dottrina.
Ma quell'altro uomo, quello che ha trovato, quello può salutare con gioia
ogni dottrina, ogni via, ogni meta: quello, più nulla lo separa dalle migliaia
di quegli altri che vissero nell'eterno, che respirarono il divino. In
uno di questi giorni, in cui tanti pellegrini muovevano in frotta verso il
Buddha morente, si mosse a quella meta anche Kamala, una volta la più
bella delle cortigiane. Già da lungo tempo ella aveva abbandonato il proprio
giardino a monaci di Gotama, s'era convertita alla sua dottrina, e faceva
parte delle amiche e benefattrici dei pelle-_grini. Insieme col piccolo
Siddharta, suo figliolo, s'era messa in cammino alla notizia della prossima
morte di Gotama, semplicemente vestita, a piedi: - Col suo figlioletto
era giunta fino al fiume; ma 11 bambino s'era presto stancato, voleva
mangiare, diventava capriccioso e piagnucoloso, Kamala dovette
spesso sostare a riposare con lui; era abituato a imporle la propria volontà,
ed ella dovette dar-gli da mangiare, dovette consolarlo, dovette sgridarlo.
Egli non capiva perché mai avesse dovuto intraprendere con sua
madre quel triste e faticoso pellegrinaggio verso un luogo sconosciuto,
verso un estraneo, che era santo, e in punto di morte. E morisse una buona
volta, cosa glien'importava a lui?
I pellegrini non erano più lontani dal traghetto di Vasudeva, quando il
piccolo Siddharta costrinse ancora una volta sua madre a una sosta. Anche
lei, del resto, era stanca, e mentre il ragazzo si accoccolava presso
un albero di banane, ella si lasciò andare a terra, chiuse un poco gli occhi
e riposò. Ma improvvisamente emise un piccolo grido, il ragazzo la
guardò spaventato, e le vide il volto sbiancato dal terrore: da sotto i suoi
abiti sbucò fuori un serpentello nero, dal quale era stata morsicata.
Corsero in fretta tutti e due lungo il sentiero, per giungere in luoghi
abitati, e giunsero fino in prossimità del traghetto, ma là Kamala si accasciò
a terra e non poté più proseguire. Il ragazzo levava grida lamentose
e di tanto in tanto abbracciava e baciava sua madre; anche lei unì la propria
voce alla sua in forti grida di soccorso, finché queste giunsero all'orecchio
di Vasudeva, che si trovava al traghetto. Arrivò di corsa, prese la
donna sulle braccia, la depose nella barca, il fanciullo corse con lui, e
ben presto giunsero tutti alla capanna, dove Siddharta stava accendendo
il fuoco nel focolare. Egli volse lo sguardo e vide prima il volto del bambino,
che toccò meravigliosamente la sua memoria, lo ricondusse a qualcosa
di dimenticato. Poi vide Kamala, e la riconobbe subito, sebbene
giacesse svenuta nelle braccia del barcaiolo, e immediatamente seppe
che quello, il cui volto l'aveva tanto toccato, era suo figlio. Il cuore gli
batté più forte in petto.
La ferita di Kamala venne lavata, ma era già nera e il suo corpo si
gonfiava; le fecero sorbire una bevanda medicinale. Quando riprese coscienza,
giaceva sul giaciglio di Siddharta nella capanna, e Siddharta stava
chino su di lei, Siddharta che ella aveva un tempo così teneramente
amato. Le parve un sogno; sorridendo contemplò il volto dell'amico, solo
lentamente si rese conto della propria condizione, si ricordò del morso,
chiamò ansiosamente il bambino.
« È vicino a te, non temere » disse Siddharta. Kamala lo guardò negli
occhi. Parlò, ma la sua lingua era spessa, appesantita dal veleno. « Sei
diventato vecchio, amore » disse. « Grigio sei diventato. Ma sembri ancora
il giovane Samana che un giorno venne a me nel giardino, senz'abiti
e coi piedi impolverati. Gli assomigli molto più di quanto non gli somigliassi
allora, quando abbandonasti me e Kamaswami. Negli occhi gli
assomigli, Siddharta. Ahimè, son diventata vecchia anch'io, vecchia ...
Mi riconosceresti ancora?
Siddharta sorrise: « Subito ti riconobbi, Kamala, amore ».
Kamala indicò il bambino e disse: « Anche lui hai riconosciuto? È tuo
figlio ».
I suoi occhi s'intorbidarono e si chiusero. Il bimbo piangeva, Siddharta
lo prese sulle ginocchia, lo lasciò piangere, gli carezzò i capelli, e alla
vista di quel volto di bambino gli ritornò in mente una preghiera brahminica
ch'egli aveva imparato una volta da bambino. Lentamente, con voce
cantante, cominciò a pronunciarla: le parole gli venivano incontro dal
lontano passato della sua fanciullezza. E al suono di quella cantilena il
ragazzo si calmò, singhiozzò ancora una volta o due, e s'addormentò.
Siddharta lo posò sul giaciglio di Vasudeva. Questi accudiva al focolare
e cuoceva il riso. Siddharta gli gettò un'occhiata, ch'egli ricambiò sorridendo.
«Morirà » disse piano Siddharta.
Vasudeva annuì; sul suo viso affettuoso corsero i riflessi del focolare.
Ancora una volta Kamala ritornò in sé. Lo spasimo le contraeva il volto,
l'occhio di Siddharta le leggeva le sofferenze sulla bocca, sulle guance
sbiancate. Scorgeva tutto ciò silenziosamente, attento e pronto, concentrato
nel dolore di lei. Kamala lo sentì, e con lo sguardo cercò il suo
occhio.
Guardandolo disse: « Ora vedo che anche i tuoi occhi sono cambiati.
Affatto diversi si sono fatti. Da che cosa riconosco ancora che sei Siddharta?
Lo sei, e non lo sei! ».
Siddharta non parlò: le fissava gli occhi negli occhi in silenzio.
« Ci sei riuscito? » ella chiese. « Hai trovato la pace? ».
Egli sorrise, e posò una mano sulle sue.
«Lo vedo, » ella disse « lo vedo. Anch'io troverò la pace ».
« Tu l'hai trovata » sussurrò Siddharta.
Kamala lo guardava negli occhi senza batter ciglio. Pensava che aveva
voluto recarsi pellegrina da Gotama per contemplare il viso d'un uomo
perfetto, . per respirare la pace, e che ora invece di quello aveva trovato
Siddharta, e che ciò era bene, altrettanto bene che se avesse visto quel
Perfetto. Voleva dirglielo, ma la lingua non obbediva più alla sua volontà.
Lo fissava in silenzio, ed egli guardava spegnersi la vita nei suoi occhi.
Quando l'ultimo spasimo le dilatò l'occhio e lo spense, quando l'ultimo
brivido le percorse le membra, egli le chiuse Ie palpebre con un
dito.
Rimase a lungo a guardare il suo volto addormentato. Contemplò a
lungo la bocca, la sua vecchia, stanca bocca, con le labbra divenute sotti-
li, e si
ricordò che una volta, nella primavera degli anni, l'aveva paragonata a
un fico appena spezzato. A lungo rimase a leggere nel pallido volto, nelle
rughe stanche, si saziò di quella vista, vide il proprio volto giacere allo
stesso modo, così bianco, così spento, e nello stesso tempo vide il proprio
e il suo viso di quand'erano giovani, con le labbra rosse, con l'occhio
ardente, e il sentimento del presente e della contemporaneità lo permeò
completamente, il sentimento dell'eternità. Profondamente sentì in
quest'ora, più profondamente che mai, l'indistruttibilità d'ogni vita, l'eternità
di ogni istante.
Quand'egli si alzò, Vasudeva aveva preparato il riso per lui. Ma Siddharta
non mangiò. Nella stalla, dove era la loro pecora, i due vecchi si
fecero un giaciglio, e Vasudeva si pose a dormire. Ma Siddharta uscì e
passò la notte seduto fuor della capanna, ascoltando il fiume, sentendosi
inondare dal passato, sentendosi sfiorare e avvolgere a un tempo da tutte
le età della sua vita. Ma ogni tanto si_ alzava, entrava nella capanna, e
origliava se il bambino dormisse.
Di mattino presto, ancor prima che spuntasse il sole, Vasudeva venne
fuori dalla stalla e si avvicinò al suo amico.
« Tu non hai dormito » disse.
« No, Vasudeva. Rimasi qui seduto, ad ascoltare il fiume. Molte cose
mi ha detto, m'ha profonda-mente penetrato del pensiero di salute, il
pensiero dell'unità ».
«Tu hai sofferto, Siddharta, ma vedo che non è entrata tristezza nel
tuo cuore ».
«No, amico, perché mai dovrei esser triste? Io, che fui ricco e felice,
sono ora diventato ancor più ricco e felice: ho avuto in dono mio figlio
».
«Benvenuto tuo figlio, anche per me. Ma ora, Siddharta, mettiamoci
al lavoro; c'è molto da fare.
Kamala è morta sullo stesso giaciglio su cui un giorno morì mia moglie.
E ora vogliamo rizzare il rogo di Kamala sulla stessa collina su cui
rizzai un giorno il rogo di mia moglie? ».
Mentre il ragazzo dormiva ancora, essi rizzarono il rogo.
IL FIGLIO
Impaurito e piangente il ragazzo aveva assistito al funerale della madre,
cupo e scontroso aveva ascoltato Siddharta che lo salutava come suo
figlio e gli dava il benvenuto al suo fianco nella casa di Vasudeva. Pallido
rimase tutto il giorno sulla collina della mamma morta, non volle
mangiare, chiuse gli occhi, chiuse il cuore al mondo esterno, si schermì e
si ribellò contro il destino.
Siddharta lo trattò con dolcezza e lo lasciò fare: rispettava il suo dolore.
Capiva che suo figlio non lo conosceva e non lo poteva amare come
padre. Ma osservando capiva anche che quell'undicenne era un ragazzo
viziato, un cocco di mamma, cresciuto nell'abitudine della ricchezza, avvezzo
a cibi ricercati, a un letto morbido, a comandare i domestici a bacchetta.
Siddharta capiva che, triste e viziato, il ragazzo non poteva di
punto in bianco ritrovarsi tutto allegro e volenteroso nella miseria di
quell'ambiente estraneo. Perciò non lo costringeva a nulla, faceva ogni
lavoro per lui, gli sceglieva sempre i bocconi migliori. Sperava di conquistarlo
lentamente, con affettuosa pazienza.
Ricco e felice s'era detto, quando aveva recuperato il suo bambino. Ma
poiché intanto il tempo passava, e il ragazzo continuava a rimanere chiuso
e scontroso, mostrava un cuore pieno d'orgoglio e facile all'ira, non
voleva saperne di lavorare, non mostrava alcun rispetto per i due vecchi
e saccheggiava gli alberi di frutta di Vasudeva, Siddharta cominciò a
comprendere che con suo figlio non gli erano piovute pace e felicità, ma
dolore e affanno. Tuttavia lo amava e aveva più caro il dolore e l'affanno
dell'amore, che pace e felicità senza quel bambino.
Da quando il piccolo Siddharta abitava nella capanna, i vecchi s'erano
spartito _il- lavoro. Vasudeva s'era assunto di nuovo unicamente il compito
di barcaiolo, e Siddharta, per stare con suo figlio, il lavoro di casa e
nei campi.
Lunghi mesi, lungo tempo attese Siddharta 'che suo figlio mostrasse di
comprenderlo, accettasse il suo amore, possibilmente lo ricambiasse.
Lunghi mesi attese Vasudeva, osservando attendeva e- taceva. Un giorno
che il piccolo Siddharta aveva di nuovo molto afflitto suo padre con dispetti
e capricci e gli aveva rotto le due scodelle del riso, Vasudeva, verso
sera, prese a parte l'amico e gli parlò.
« Scusami, » disse « ti parlo con cuore d'amico. Vedo che ti tormenti,
ti vedo nella tristezza. Tuo figlio, amico mio, è la causa dei tuoi affanni,
e anch'io me ne preoccupo. Ad altra vita, ad altro nido è avvezzo quell'uccellino.
Non è fuggito via, come te, per disgusto e fastidio dalla ricchezza
e dalla città: tutto ciò egli l'ha dovuto abbandonare. suo malgrado.
Io ho interrogato il fiume, o amico, molte volte -l'ho interrogato. Ma
il fiume ride, si fa beffe di me, di me e di te, e se la ride a crepapelle per
la nostra follia. Acqua vuole acqua, gioventù vuol gioventù, tuo figlio
non è nel luogo adatto alla sua prosperità. Interroga anche tu il fiume, e
ascoltalo anche tu!». . Amareggiato Siddharta fissò il volto affettuoso
dello amico, nelle cui mille piccole rughe abitava una perpetua serenità.
« Ma posso forse separarmi da lui? » chiese a bassa voce, vergognoso.
« Concedimi ancora qualche tempo, amico! Vedi, io lotto per lui, per
conquistarmi il suo cuore; con l'amore e con la pazienza più affettuosa
voglio impadronirmene. Anche a lui dovrà un giorno parlare il fiume;
anche lui è un predestinato ».
Più caldo fiorì il sorriso di Vasudeva. « Oh sì, anche lui è predestinato,
anche lui appartiene alla vita eterna. Ma sappiamo forse, tu e io, a che è
predestinato, a qual cammino, a quali imprese, a quali dolori? Non sarà
poco il suo soffrire: orgoglioso e duro è già il suo cuore, e molto devono
soffrire gli uomini come lui, molto errare, molte ingiustizie commettere,
caricarsi di molti peccati. Dimmi, amico: tu non educhi tuo figlio? non
lo costringi? non lo picchi? non lo castighi? ».
« No, Vasudeva, non faccio nulla di tutto questo ». « Lo sapevo. Tu
non lo costringi, non lo picchi, non gli dài ordini, perché sai che c'è più
forza nel molle che nel duro, sai che l'acqua è più forte che la pietra, che
l'amore è più forte che la violenza. Molto bene, ti lodo. Ma non ti sbagli
forse, credendo di non costringerlo, di non castigarlo? Non lo leghi tu
forse in catene con il tuo amore? Non lo svergogni ogni giorno e non gli
rendi la vita ancor più dura con la tua bontà e con la tua pazienza? Non
lo costringi forse a vivere, lui, un ragazzo orgoglioso e viziato, in una
capanna con due vecchi mangia-banane, per i quali il riso è già una leccornia,
i cui pensieri non possono essere i suoi, il cui cuore è vecchio e
calmo e ha un altro passo che il suo? Tutto questo non è forse costrizione,
castigo, per lui? ».
Siddharta guardava a terra, colpito. Chiese a bassa voce: « Che cosa
dovrei fare, secondo te? ». Vasudeva parlò: « Riportalo in città, riportalo
nella casa di sua madre: là ci saranno ancora servitori, affidalo a loro. E
se non ce ne saranno più portalo a un maestro, non tanto perché studi,
ma perché si trovi con altri ragazzi e ragazze, ed entri nel mondo che è
suo. Non ci hai mai pensato? ». « Tu vedi dentro il mio cuore » disse
Siddharta con tristezza. « Ci ho pensato spesso. Ma vedi, come posso affidarlo
a quel mondo, lui, che è tutt'altro che un cuore mite? Non mi diventerà
protervo, non si perderà nei piaceri e nel gusto della potenza,
non ripeterà tutti gli errori di suo padre, non correrà forse il rischio di
perdersi irrimediabilmente nella samsara? ».
Il sorriso del barcaiolo si fece luminoso; egli toccò con dolcezza il
braccio di Siddharta, e disse: « Ma su questo interroga il fiume, amico!
Ascolta come ne ride! Dunque, tu credi proprio d'aver commesso le tue
follie per risparmiarle a tuo figlio? E puoi forse proteggere tuo figlio dalla
samsara? In che modo? Con la dottrina, con la preghiera, con le esortazioni?
Caro mio, hai dunque interamente dimenticato quella storia,
quella istruttiva storia di Siddharta, il figlio del Brahmino, che tu mi raccontasti
proprio qui, in questo stesso posto? Chi ha protetto il Samana
Siddharta dalla samsara, dal peccato, dall'avidità, dalla stoltezza? Forse
l'hanno potuto proteggere la compunzione di suo padre, le esortazioni
dei suoi maestri, la sua stessa dottrina, la sua stessa ansia di ricerca?
Qual padre, qual maestro ha potuto proteggerlo da questa necessità di vivere
egli stesso la sua vita, di caricarsi egli stesso la sua parte di colpe, di
bere egli stesso l'amaro calice, di trovare egli stesso la sua via? Credi
dunque, amico, che questa via qualcuno se la possa risparmiare? Forse il
tuo figlioletto, perché tu gli vuoi bene, perché tu vorresti risparmiargli
sofferenze, dolore, delusione? Ma anche se tu morissi per lui dieci volte,
non potresti sollevarlo della più piccola particella del suo destino ».
Vasudeva non aveva ancor mai pronunciato tante parole in una volta
sola. Siddharta lo ringraziò affettuosamente, poi rientrò amareggiato nella
capanna, e per lungo tempo non poté prender sonno. Vasudeva non gli
aveva detto nulla ch'egli stesso non avesse già pensato e saputo. Ma era
un sapere ch'egli non riusciva a mettere in atto; più forte che il sapere era
il suo amore per il bambino, la sua tenerezza, la sua paura di perderlo.
Gli era dunque mai successo di perdere a tal punto il proprio cuore, aveva
mai amato a tal punto una crea-tura umana, così ciecamente, con tanto
dolore, con tanto insuccesso, eppure con tanta felicità?
Siddharta non poteva non seguire il consiglio dello amico, non poteva
non rinviare il figlio. Da quel ragazzo si lasciava comandare, si lasciava
disprezzare. Taceva e aspettava, ricominciava ogni giorno la muta lotta
dell'affetto, la guerra silenziosa della pazienza. Anche Vasudeva taceva
e aspettava benigno, consapevole e tollerante. Nella pazienza erano maestri,
l'uno e l'altro.
Un giorno che la vista del ragazzo gli ricordò intensamente Kamala,
Siddharta dovette ricordarsi improvvisamente d'una frase che Kamala gli
aveva detto un tempo, nei giorni lontani della giovinezza. « Tu non puoi
amare » gli aveva detto, ed egli le aveva dato ragione e aveva paragonato
se stesso ad una stella fissa e gli uomini-bambini a foglie cadenti, e
ciò nonostante aveva percepito in quelle parole anche un suono di rimprovero.
Infatti egli non aveva mai potuto perdersi e consacrarsi interamente
a un'altra creatura, commettere pazzie per l'amore di qualcuno;
mai aveva potuto far qualcosa di simile, e questo era stato — così gli era
parso allora — la gran differenza tra lui e gli uomini-bambini. Ma ora,
dacché suo figlio era con lui, ora anche lui, Siddharta, era diventato un
perfetto uomo-bambino, e soffriva a causa d'una creatura umana, amava
una creatura, si perdeva per amore, per amore diventava un povero stolto.
Anch'egli sentì ora finalmente, per una volta nella vita, questa fortissima
e singolarissima tra le passioni, ne sofferse, sofferse lamentosamente,
eppure si sentiva come inebbriato, rinnovato e arricchito di qualche
cosa.
Ben s'accorgeva che questo amore, questo amore cieco per suo figlio
era una passione, era qualcosa di molto umano, era samsara, una sorgente
torbida, un'acqua non pura. Eppure, così sentiva nello stesso tempo,
non era senza pregio, era necessario, veniva dalla sua stessa natura. Anche
questo pia-cere chiedeva d'essere espiato, anche questi dolori chiedevano
d'essere assaporati, anche queste pazzie chiedevano d'essere
commesse.
Il figlio intanto lasciava che lui facesse le sue pazzie, lasciava ch'egli
si affannasse, lasciava ch'egli si scoraggiasse ogni giorno per i suoi ca-
pricci. Questo padre non aveva nulla che gli riuscisse simpatico, e nulla
che gl'incutesse rispetto. Era un buon uomo, questo padre, un buono, benigno,
mite uomo, forse un uomo molto pio, forse un santo; ma tutte
queste non erano qualità che potessero conquistare il ragazzo. Noioso gli
riusciva questo padre, che lo teneva là prigioniero nella sua misera capanna;
noioso gli riusciva, e il fatto che ricambiasse ogni scortesia con
un sorriso, ogni affanno con affettuosità, ogni cattiveria con bontà, proprio
questo era l'astuzia più odiosa di quel vecchio sornione. Il ragazzo
avrebbe preferito cento volte d'esserne minacciato, d'esserne maltrattato.
Venne un giorno in cui i sentimenti del giovane Siddharta proruppero
e si manifestarono aperta-mente contro il padre. Questi gli aveva dato un
incarico, gli aveva ordinato di raccogliere fascine. Ma ragazzo mise il
naso fuor della capanna, rimase lì dispettoso e collerico, pestò i piedi a
terra, strinse i pugni e gridò in faccia a suo padre, in un violento sfogo,
tutto il suo odio e tutto il suo disprezzo.
« Va' a pigliartele tu stesso le tue fascine, » gridò schiumando di rabbia
« io non sono il tuo servo. Sì, lo so che non mi batti, perché non osi;
lo so che tu mi vuoi continuamente rimproverare e
umiliare con la tua bontà e con le tue premure. Tu vuoi ch'io diventi
come te, anch'io così pio, così mite, così saggio! Ma io, ascolta bene, io
preferisco, proprio per farti dispetto, diventare un brigante e un assassino
da strada e finire all'inferno, piuttosto di diventare come te! Ti odio, tu
non sei, mio padre, anche se fossi stato mille volte l'amante di mia madre
».
Ira e corruccio lo invasero e traboccarono in cento parole cattive e perverse
contro suo padre. Poi corse via e non ritornò che a tarda sera.
Ma il giorno dopo era sparito. Sparito era pure un cestello intrecciato
in corteccia a due colori, nel quale i barcaioli serbavano quelle monetine
di rame e d'argento che guadagnavano col loro lavoro. Sparita anche la
barca: Siddharta la scorse ferma dall'altra parte del fiume. Il ragazzo era
fuggito.
« Devo inseguirlo » disse Siddharta, che dal giorno prima, dopo le parole
oltraggiose del figlio, tremava di dolore. « Un ragazzo non può andarsene
solo per il bosco. Perirà. Dobbiamo costruire una zattera, Vasudeva,
per attraversare il fiume
« Costruiremo una zattera » disse Vasudeva « per ricuperare la nostra
barca, che il ragazzo ci ha portato via. Ma quanto a lui, dovresti lasciarlo
andare, amico, non è più un bambino e sa cavarsi d'impaccio da sé. Egli
cerca la strada che va in città, e ha ragione, non dimenticartene. Fa quel
che hai trascurato di fare tu. Prende cura di sé, va per la propria strada.
Ahimè, Siddharta, ti vedo soffrire, ma tu soffri dolori dei quali si dovrebbe
ridere, dei quali tu stesso ben presto riderai ».
Siddharta non rispose. Aveva già afferrato la scure e cominciò a costruire
una zattera di bambù, e Vasudeva lo aiutava a legare le canne con
liane. Poi s'imbarcarono, furono spinti al largo, e dovettero
poi trascinare la zattera contro corrente lungo l'al-tra riva.
« Perché hai portato la scure? » chiese Siddharta. Vasudeva disse: «
Potrebbe darsi che il remo della nostra barca fosse andato perduto ».
Ma Siddharta sapeva che cosa pensasse il suo amico. Pensava che il
ragazzo avesse gettato via il remo o l'avesse spezzato, per vendicarsi o
per osta-colare l'inseguimento. E realmente non c'era più remo nella barca.
Vasudeva indicò il fondo della barca e guardò l'amico con un sorriso,
come se volesse dire: « Non vedi ciò che tuo figlio ti vuoi dire? Non
vedi che non vuoi essere inseguito? ». Ma non espresse ciò con parole.
Si accinse invece a fabbricare un remo nuovo. Siddharta lo salutò, per
muovere alla ricerca del fuggitivo. Vasudeva non si oppose.
Quando già da un pezzo Siddharta era in cammino per la foresta, gli
venne in mente che il suo cercare fosse inutile. O il ragazzo era già corso
molto innanzi e arrivato in città, o, se era ancora in cammino, si sarebbe
nascosto davanti a lui che lo inseguiva. Proseguendo nelle sue riflessioni,
si rese conto, inoltre, che egli stesso non era in pena per suo figlio;
nel suo intimo sapeva benissimo ch'egli non era morto, né lo minacciava
nel bosco alcun pericolo. Tuttavia continuava a correre senza -posa, non
più per salvarlo, ma solo per nostalgia; per vederlo, se possibile, ancora
una volta. E corse fino alle porte della città. _
Quando giunse nei pressi della città, si fermò sullo stradone presso
l'ingresso del bel giardino che una volta era stato di Kamala, e dov'egli,
un tempo, l'aveva vista per la prima volta nella sua portantina. Il passato
gli risorse nell'anima, di nuovo si rivide là, giovane, un Samana nudo e
barbuto, coi capelli pieni di polvere. A lungo Siddharta rimase lì fermo a
guardare attraverso la porta aperta nel giardino: monaci in cotta gialla
andavano su e giù sotto i magnifici alberi.
A lungo rimase lì in piedi, ripensando, vedendo immagini del passato,
riascoltando la storia della sua vita. Rimase lì in piedi a guardare i monaci,
ma non vedeva loro, vedeva il giovane Siddharta, vedeva la giovane
Kamala passeggiare sotto gli alberi d'alto fusto. Distintamente si vide
com'era stato accolto da Kamala, come ne aveva ricevuto il primo bacio,
come avesse considerato con orgoglioso disprezzo la sua vecchia condizione
dí Brahmino, come avesse cominciato con avida baldanza la sua
vita mondana. Vide Kamaswami, vide i servi, i festini, i giocatori di
dadi, i musici, vide l'uccello canterino di Kamala nella sua gabbia, rivisse
ancora una volta tutto ciò, respirò la samsara, sentì ancora una volta il
desiderio di liberarsi, godette ancora una volta del sacro Om.
Dopo aver sostato a lungo presso la porta del giardino, Siddharta intuì
ch'era un pazzo desiderio quello che l'aveva sospinto fin qui, ch'egli non
poteva aiutare suo figlio, e non doveva vincolarsi a lui. Profondamente
sentì in cuore l'amore per il figlio fuggito, come una ferita, e sentì insieme
che la ferita non gli era data per rovistarci dentro e dilaniarla, ma
perché fiorisse in tanta luce.
Che adesso la ferita ancora non fiorisse, ancora non irraggiasse luce,
questo era ciò che lo affliggeva. In luogo del desiderio che l'aveva tratto
fin qui dietro al figlio fuggito, stava ora il vuoto. Triste si pose a sedere,
e sentì qualcosa morire nel cuore, sentì il vuoto, non vide più gioia né
scopo. Sedeva assorto, in attesa. Questo l'aveva imparato dal fiume, questo
solo: attendere, aver pazienza, ascoltare. E sedette e ascoltò, nella
polvere della strada, ascoltò il proprio cuore, come battesse triste e stanco,
attese una voce. Molte ore rimase accoccolato in ascolto; non vedeva
più immagini, sprofondava nel vuoto e si lasciava affondare, senza scorgere
una via d'uscita. E quando sentì la ferita bruciare, pronunciò mentalmente
1'Om, si riempì dell'Om. Dal giardino i monaci lo guardavano,
e poiché egli rimase accoccolato molte ore e la polvere si posava sui suoi
capelli grigi, uno di loro gli si accostò e gli posò accanto due banane. Il
vecchio non lo vide.
Da questo incantamento lo scosse una mano che si posò sulla sua spalla.
Subito egli riconobbe questo contatto, timido e delicato, e ritornò in
sé. Si alzò e salutò Vasudeva, che era venuto dietro ai suoi passi. E
quando guardò il viso affettuoso di Vasudeva, gli occhi sereni, le piccole
rughe, come riempite di sorriso, anch'egli sorrise. Ora scorse le banane
ai suoi piedi, le raccolse, una ne diede al barcaiolo e si mangiò l'altra.
Quindi ritornò in silenzio con Vasudeva nel bosco, ritornò al traghetto.
Nessuno parlò di ciò ch'era avvenuto, nessuno fece il nome del ragazzo,
nessuno parlò della sua fuga, nessuno parlò della ferita. Nella capanna
Siddharta si mise giù sul suo giaciglio, e quando Vasudeva gli s'accostò
per offrirgli una scodella di latte di cocco, lo trovò addormentato.
OM
Ancora a lungo bruciò la ferita. Più d'una volta Siddharta dovette portare
dall'altra parte del fiume un viandante che aveva con sé un figlio o
una figlia, e non poteva vederli senza invidiarli, senza pensare: Tanti uomini,
migliaia, posseggono questo dolcissimo fra tutti i beni: perché io
no? Anche i cattivi, anche i ladri e i briganti hanno bambini, e li amano e
ne sono amati, soltanto io non posso averne ». Così banale, così irragionevole
era ora il suo modo di pensare, così simile agli uomini-bambini
egli era diventato.
Diversamente che un tempo considerava ora gli uomini, con minore
orgoglio, con minore intelligenza, e perciò con tanto maggior calore, curiosità
e interesse. Quando traghettava i soliti viandanti, uomini-bambini,
mercanti, soldati, donnette del popolo, questa gente non gli riusciva più
così estranea come un tempo: li comprendeva, comprendeva la loro vita
guidata non da pensieri e intuizioni, ma unicamente da impulsi e desideri,
e si sentiva simile a loro. Sebbene egli fosse vicino alla propria fine, e
sopportasse ormai la sua ultima ferita, pure gli sembrava che questi uomini-bambini
fossero suoi fratelli; le loro vanità, le loro cupidigie, le
loro piccolezze perdevano il ridicolo, diventavano comprensibili, diventavano
degne di compassione, per-fino di rispetto. Il cieco amore d'una
madre per suo figlio, lo sciocco, cieco orgoglio d'un padre presuntuoso
per il suo unico figlioletto, il cieco, istintivo gusto di adornarsi e di farsi
guardare con ammirazione da occhi maschili, in una donnina giovane e
vana, tutti questi impulsi, tutte queste fanciullaggini, tutti questi stimoli
e questi appetiti, semplici e stolti, ma smisuratamente forti, pieni
di vita, intensamente efficaci, non erano più per. Siddharta fanciullag-
gini: egli vedeva gli uomini vivere per loro, li vedeva per loro compiere
sforzi smisurati, intraprender viaggi, far guerre, sopportare fatiche e sofferenze
infinite, e proprio per questo ora poteva amarli, vedeva la vita, il
principio vitale, l'indistruttibile, Brahma in ognuna del-le loro passioni,
in ognuna delle loro azioni. Degni d'amore e d'ammirazione erano questi
uomini nella loro cieca fedeltà, nella loro forza e tenacia altrettanto cieche.
Che cosa mancava loro, che cosa aveva più di loro il saggio, il filosofo,
se non un'unica inezia, un'unica, piccola, meschinissima cosa: la
coscienza, il pensiero consapevole dell'unità di tutta la vita? E spesso
Siddharta dubitava perfino se di questo sapere, di questo pensiero fosse
poi proprio da far sì alto conto, o non fosse poi magari anch'esso una
fanciullaggine degli uomini-filosofi, dei filosofi-bambini. In tutto il resto
gli uomini del mondo erano pari ai saggi, anzi, spesso erano loro di gran
lunga superiori, così come anche le bestie, in molti casi, con la sicurezza
infallibile dei loro atti guidati dalla necessità, possono seni, brare superiori
agli uomini.
Lentamente fioriva, lentamente maturava in Siddharta il riconoscimento,
la consapevolezza di ciò che realmente sia saggezza, qual fosse
la meta del suo lungo cercare. Non era nient'altro che una disposizione
dell'anima, una capacità, un'arte segreta di pensare in qualunque istante,
nel bel mezzo della vita, il pensiero dell'unità, sentire l'unità e per così
dire respirarla. Lentamente questo fioriva in lui, gli raggiava incontro dal
vecchio volto infantile di Vasudeva: armonia, scienza dell'eterna perfezione
del mondo, sorriso, unità.
Ma la ferita bruciava ancora: con amaro desiderio Siddharta pensava a
suo figlio, nutriva in cuore l'amore e la tenerezza per lui, si lasciava consumare
dal dolore, commetteva tutte le pazzie dell'amore. Non da sé si
sarebbe mai spenta questa fiamma. E un giorno, che la ferita bruciava intensamente,
Siddharta attraversò il fiume, sospinto dalla nostalgia, e scese
dalla barca deciso ad andare in città e' cercare di suo figlio. Il fiume
scorreva calmo e lieve — era la stagione asciutta — ma la sua voce aveva
uno strano suono: rideva! Era chiaro che rideva. Il fiume rideva, rideva
apertamente e sonoramente alle spalle del vecchio barcaiolo. Siddharta
si fermò, si chinò sull'acqua per ascoltare meglio, e nell'acqua che
fluiva tranquilla vide rispecchiato il proprio volto. In questo volto rifles-
so c'era qual-cosa che gli ricordava un che di dimenticato, e ripensandoci
trovò: questo volto somigliava a un altro volto, ch'egli aveva un tempo
conosciuto e amato, e anche temuto. Somigliava al volto di suo padre, il
Brahmino. E si ricordò come tanto tempo - innanzi, giovanetto, egli
avesse costretto suo padre a lasciarlo andare dagli eremiti, come avesse
preso congedo da lui, come se ne fosse andato senza fare mai più ritorno.
Non aveva sofferto anche suo padre della stessa pena di cui egli soffriva
ora per suo figlio? Non era morto in solitudine suo padre da tanto tempo,
senz'averlo più rivisto? Non doveva egli stesso attendersi questo
destino? Non era una commedia, una strana e sciocca faccenda questo
correre in un cerchio fatale? Il fiume rideva. Sì, era così, tutto ciò che
non era stato sofferto e consumato fino alla fine si ripeteva, e sempre si
soffrivano di nuovo gli stessi dolori. Ma Siddharta rimontò nella barca e
fece ritorno alla capanna, ripensando a suo padre, ripensando a suo figlio,
deriso dal fiume, in disaccordo con se stesso, vicino alla disperazione,
e meno vicino a ridere sonoramente di sé e del mondo intero. Ahimè!
non ancora fioriva la ferita, ancora si ribellava il suo cuore contro il destino,
non ancora germogliavano serenità e vittoria dal suo soffrire. Tuttavia
sentiva qualcosa come una speranza, e quando fu rientrato nella capanna
sentì un irresistibile desiderio di aprirsi a Vasudeva, di rivelargli
tutto, di raccontare tutto a lui, ch'era maestro nello ascoltare.
Vasudeva sedeva nella capanna e intrecciava una cesta. Non guidava
più la barca, i suoi occhi cominciavano a indebolirsi, e non solo gli occhi,
ma anche braccia e mani. Soltanto la gioia e la serena benevolenza
del suo viso fiorivano immutate.
Siddharta si pose a sedere accanto al vecchio, cominciò a parlare lentamente.
Raccontò quelle cose di cui non avevano mai parlato, della sua
andata in città, quella volta, della ferita ardente, della sua invidia alla vista
dei padri felici, della sua vana lotta contro questi desideri di cui conosceva
benissimo la stoltezza. Riferiva ogni cosa, anche le più penose,
tutto poteva dire, tutto si sforzava a dire, tutto poteva raccontare e rivelare.
Scopriva la propria ferita, raccontando anche della sua ultima fuga,
quel giorno stesso, come si fosse imbarcato, fanciullino fuggitivo, col
proposito di recarsi in città, e come il fiume ne aveva riso.
Mentre parlava — e parlò a lungo — mentre Vasudeva ascoltava tran-
quillo in volto. Siddharta sentiva quest'attrazione di Vasudeva più forte
di quanto l'avesse mai sentita, sentiva i suoi dolori, i suoi affanni svanire,
sentiva la sua segreta speranza prendere il volo e di laggiù venirgli di
nuovo incontro. Mostrare la propria ferita a questo ascoltatore era lo
stesso che lavarla nel fiume, finché diventasse fredda e una cosa sola col
fiume. Mentre ancora continuava a parlare e a confessarsi, Siddharta
sentiva sempre più che questo non era più Vasudeva, non era più un
'uomo che l'ascoltava, che questo immobile ascoltatore assorbiva in sé la
sua confessione come un albero la pioggia, che questo uomo immobile
era il fiume stesso, era Iddio stesso, era l'Eterno. E mentre Siddharta cessava
di pensare a sé e alla propria ferita, questa scoperta del mutato essere
di Vasudeva si impossessava di lui, e quanto più egli se n'accorgeva e
ci s'immergeva, tanto meno la cosa diventava meravigliosa, tanto più
egli scorgeva che tutto era in regola e naturale, che già da lungo tempo,
forse da sempre Vasudeva era stato così, soltanto egli non se n'era mai
reso conto pienamente. Sentiva ch'egli ora ve-deva il vecchio Vasudeva
come il popolo vede gli dèi, e che un simile stato non poteva durare; nel
suo cuore cominciava già a prender congedo da Vasudeva. Con tutto ciò
continuava a parlare.
Quand'egli ebbe finito, Vasudeva levò su di lui il suo sguardo affettuoso,
un po' indebolito dagli anni, non parlò, ma gli diffuse incontro in silenzio
amore e serenità, comprensione e sapere. Prese per mano Siddharta,
lo condusse al sedile presso la riva, sedette con lui, e sorrise al fiume.
« Tu l'hai sentito ridere » disse. « Ma non hai sentito tutto. Ascoltiamo,
udrai ancor altro ». Ascoltarono. Lieve si levava il canto del fiume
dalle molte voci. Siddharta guardò nell'acqua e nella acqua gli apparvero
immagini: apparve suo padre, solo, afflitto per il figliolo; egli stesso apparve,
solo, anch'egli avvinto dai legami della nostalgia per il figlio lontano;
apparve suo figlio, solo anche lui, avido ragazzo sfrenato sulla strada
ardente dei suoi giovani desideri, ognuno teso alla sua meta, ognuno
in preda alla sofferenza. Il fiume cantava con voce dolorosa, con desiderio,
e con desiderio scorreva verso la sua meta, la sua voce suonava
come un lamento.
«Odi? » chiese lo sguardo silenzioso di Vasudeva. Siddharta annuì.
«Ascolta meglio! » sussurrò Vasudeva.
Siddharta si sforzò d'ascoltar meglio. L'immagine del padre, la sua
propria immagine, l'immagine del figlio si mescolarono l'una nell'altra,
anche l'immagine di Kamala apparve e sparì, e così l'immagine di Govinda,
e altre ancora, e tutte si mescolarono insieme, tutte si tramutarono
in fiume,. tutte fluirono come un fiume verso la meta, bramose, avide,
sofferenti, e la voce del fiume suonava piena di nostalgia, piena di ardente
dolore, d'insaziabile desiderio. Il fiume tendeva alla meta, Siddharta
lo vedeva affrettarsi, quel fiume che era fatto di lui e dei suoi e di tutti
gli uomini ch'egli avesse mai visto, tutte le onde, tutta quell'acqua si affrettavano,
soffrendo, verso le loro mete. Molte mete: la cascata, il lago,
le rapide, il mare, e tutte le mete venivano raggiunte, e a ogni meta una
nuova ne seguiva, e dall'acqua si generava vapore e saliva in cielo, diventava
pioggia e precipitava giù dal cielo, diventava fonte, ruscello, fiume,
e di nuovo riprendeva il suo cammino, di nuovo cominciava a fluire.
Ma l'avida voce era mutata. Ancora suonava piena d'ansia e d'affanno,
ma altre voci si univano a lei, voci di gioia e di dolore, voci buone e cattive,
sorridenti e tristi, cento voci, mille voci. Siddharta ascoltava. Era
ora tutt'orecchi, intera-mente immerso in ascolto, totalmente vuoto, totalmente
disposto ad assorbire; sentiva che ora aveva appreso tutta l'arte
dell'ascoltare. Spesso aveva già ascoltato tutto ciò, queste mille voci nel
fiume; ma ora tutto ciò aveva un suono nuovo. Ecco che più non riusciva
a distinguere le molte voci, le allegre da quelle in pianto, le infantili da
quelle virili, tutte si mescolavano insieme, lamenti di desiderio e riso del
saggio, grida di collera e gemiti di morenti, tutto era una cosa sola, tutto
era mescolato e intrecciato, in mille modi contesto. E tutto insieme, tutte
le voci, tutte le mete, tutti i desideri, tutti i dolori, tutta la gioia, tutto il
bene e il male, tutto insieme era il mondo. Tutto insieme era il fiume del
divenire, era la musica della vita. E se Siddharta ascoltava attentamente
questo fiume, questo canto dalle mille voci, se non porgeva ascolto né al
dolore né al riso, se non legava. la propria anima a una di quelle voci e
se non s'mpersonava in essa col proprio Io, ma tutte le udiva, percepiva
il Tutto, l'Unità, e allora il grande canto delle mille voci consisteva
d'un'unica parola, e questa parola era Om: la perfezione.
« Senti? » chiese di nuovo lo sguardo di Vasudeva. Chiaro splendeva
il sorriso di Vasudeva, sopra tutte le rughe del suo vecchio volto aleggia-
va luminoso, così come 1'Om si librava su tutte le voci del fiume. Chiaro
splendeva il suo sorriso quando guardava l'amico, e chiaro splendeva ora
lo stesso sorriso anche sul volto di Siddharta. La sua ferita fioriva, il suo
dolore spandeva raggi, mentre il suo Io confluiva nell'Unità.
In quell'ora Siddharta cessò di lottare contro il destino, in quell'ora
cessò di soffrire. Sul suo volto fioriva la serenità del sapere, cui più non
contrasta alcuna volontà, il sapere che conosce la perfezione, che è in accordo
con il fiume del divenire, con la corrente della vita, un sapere che
è pieno di compassione e di simpatia, docile al flusso degli eventi, aderente
all'Unità.
Quando Vasudeva si alzò dal sedile presso la riva, quando guardò Siddharta
negli occhi e vi scorse scintillare la serenità del sapere, gli posò
lievemente . una mano sulla spalla, con le sue maniere caute e delicate, e
disse: « Aspettavo quest'ora, amico. Ora è venuta, lasciami andare. A
lungo ho aspettato quest'ora, a lungo sono stato il barcaiolo Vasudeva.
Ora basta. Addio capanna, addio fiume, ad-dio Siddharta! ».
Siddharta s'inchinò profondamente davanti al compagno che si congedava.
«L'avevo sempre saputo » disse a bassa voce. « Andrai nelle foreste,
ora?
«Vado nelle foreste, vado nell'Unità D disse Vasudeva raggiante di
luce.
Raggiante si allontanò: Siddharta lo seguì a lungo con lo sguardo. Con
profonda gioia, con serenità profonda lo guardò dileguare, e vide i suoi
passi pieni di pace, vide il suo capo circonfuso di splendore, vide la sua
figura radiosa di luce.
GOVINDA
Con altri monaci s'indugiava un giorno Govinda, durante un riposo nel
giardino di cui la cortigiana Kamala aveva fatto dono ai discepoli di Gotama.
Aveva sentito parlare di un barcaiolo che abitava presso il fiume, a
una giornata di cammino, e che da molti era ritenuto un saggio. Quando
Govinda riprese il suo cammino, scelse la via che portava al traghetto,
curioso di vedere questo barcaiolo. Poiché, sebbene egli fosse vissuto
tutta la vita secondo la Regola e fosse anche considerato con rispetto dai
monaci più giovani per la sua età e per la sua devozione, pure non era
spenta nel suo cuore l'irrequietezza e l'ansia della ricerca.
Venne dunque al fiume, pregò il vecchio che lo traghettasse, e quando
furono sulla barca gli disse: « Tu hai dimostrato molta bontà verso noi
monaci e pellegrini, molti di noi hai già traghettato. Non sei anche tu, o
barcaiolo, uno che cerca la retta via? ».
Parlò Siddharta, e i suoi vecchi occhi eran tutto un sorriso: « Come, tu
ti dici uno che cerca, o venerabile, eppure sei già avanti negli anni, e
porti l'abito dei monaci di Gotama? D.
« Son vecchio, sì » disse Govinda « ma di cercare non ho mai tralasciato.
E mai cesserò di cercare, questo mi sembra il mio destino. Ma tu
pure hai cercato, così mi pare. Vuoi dirmi una parola, o degnissimo?
Disse Siddharta: « Che dovrei mai dirti, io, o venerabile? Forse questo,
che tu cerchi troppo? Che tu non pervieni a trovare per il troppo cercare?
« Come dunque? D chiese Govinda.
« Quando qualcuno cerca » rispose Siddharta « allora accade facilmente
che il suo occhio perda la
capacità di vedere ogni altra cosa, fuori di-‘quella che cerca, e che egli
non- riesca a trovar-nulla, non possa assorbir nulla, in sé, perché pensa,
sem prè unicamente a ciò che cerca, perché ha unk scopo, perché è posseduto
dal suo scopo. Cercare sigpifica: avere uno scopo. Ma trovare significa:
esser libexo, restare aperto, non aver scopo. Tu, venerabile, sei
forse di fatto uno che cerca, poiché, perseguendo il tuo scopo, non vedi
tante cose che ti stanno davanti agli occhi ».
« Non capisco ancora completamente pregò Govinda. « Che intendi
dire con ciò? ».
Parlò Siddharta: « Un tempo, o venerabile, tanti anni fa, tu passasti già
un'altra volta presso questo fiume, e vi trovasti un uomo addormentato, e
ti sedesti accanto a lui per proteggerne il sonno. Ma quell'uomo che dormiva,
o Govinda, tu non l'hai riconosciuto ».
Stupito, come affascinato, il monaco fissava il barcaiolo negli occhi.
« Tu sei Siddharta? » chiese timidamente. « Anche questa volta non
t'avrei riconosciuto! Di cuore . ti saluto, Siddharta! Di cuore mi rallegro
di rivederti! Tu sei molto mutato, amico! E così, ora sei diventato barcaiolo?
».
Siddharta rise affettuosamente. « Ma sì, barcaiolo. Tanti, Govinda,
hanno bisogno di molti cambia-menti, devono portare ogni sorta d'abiti,
e io son uno di quelli, amico. Sii benvenuto, Govinda, e resta questa notte
nella mia capanna ».
Govinda passò la notte nella capanna e dormì sul giaciglio ch'era stato
un tempo il giaciglio di Vasudeva. Molte domande rivolse all'amico della
sua l giovinezza, molto gli dovette raccontare Siddharta della propria
vita.
Il mattino seguente, quando per lui fu ora di riprendere il cammino,
Govinda disse, non senza -, esitazione, queste parole: « Prima ch'io continui
il mio pellegrinaggio, Siddharta, permettimi ancora una domanda.
Hai tu una dottrina? Hai una fede o una scienza che tu segua, che ti aiuti
a vivere e a ben fare? ».
Parlò Siddharta: « Tu sai, amico, che già da giovane, allora, quando
vivevamo tra gli asceti nel bosco, io ero pervenuto a diffidare delle dottrine
e dei maestri e ad allontanarmi da loro. Sono rimasto allo stesso
punto. Tuttavia ho avuto dopo d'allora molti maestri. Una bella cortigiana
è stata per lungo tempo mia maestra, e un ricco mercante fu mio maestro,
nonché alcuni giocatori d'azzardo.
'Una volta anche un discepolo del Buddha in pellegrinaggio fu mio
maestro; egli mi sedette accanto, interrompendo il suo andare. Anche da
lui ho appreso, anche a lui sono riconoscente, molto riconoscente. Ma
soprattutto ho imparato qui, da questo fiume, e dal mio predecessore, il
barcaiolo Vasudeva. Era un uomo semplice, Vasudeva, non era un filosofo,
ma sapeva ciò che occorre sapere, tanto bene quanto Gotama, era
un perfetto, un santo
Disse Govinda: « Ancor sempre, Siddharta, tu ami un poco lo scherzo,
a quel che vedo. Io ti credo, e so che -non hai seguìto nessun maestro.
Ma non hai tu stesso trovato, se non una dottrina, almeno alcuni pensieri,
alcuni princìpi fondamentali che ti son propri e che ti aiutano a vivere?
Se tu mi volessi dire qualcosa di ciò riempiresti di gioia il mio cuore
».
Rispose. Siddharta: « Ho avuto pensieri, sì, e principi, e come! Tante
volte ho sentito in me il sa-pere, per un'ora o per un giorno così come si
sente la vita nel proprio cuore. Molti pensieri furono quelli, ma mi sarebbe
difficile fartene parte.
Vedi, Govinda, questo è uno dei miei pensieri, - di quelli che ho trovato
io: la saggezza non è comunicabile. La saggezza che un dotto tenta di
comunicare ad altri, ha sempre un suono di pazzia ».
« Vuoi scherzare? » chiese Govinda.
«Non scherzo. Dico quel che ho trovato. La scienza si può comunicare,
ma la saggezza no. Si può trovarla, si può viverla, si può farsene
portare, si possono fare miracoli con essa, ma dirla e insegnarla
non si può. Questo era ciò che da giovane avevo più d'una volta presentito
e che mi ha tenuto lontano dai maestri. Ho trovato un pensiero,
Govinda, che tu riterrai di nuovo uno scherzo o una sciocchezza,
ma che è il migliore di tutti i miei pensieri. Ed è questo: d'ogni verità
anche il contrario è vero! In altri termini: una verità si lascia enunciare
e tradurre in parole soltanto quando è unilaterale. E unilaterale
è tutto ciò che può essere concepito in pensieri ed espresso in parole,
tutto unilaterale, tutto dimidiato, tutto privo di totalità, di sfericità, di
unità. Quando il sublime Gotama nel suo insegnamento parlava del
mondo, era costretto a dividerlo in samsara e nirvana, in illusione e
verità, sofferenza e liberazione. Non si può far diversamente, non c'è
altra via per chi vuoi insegnare. ,Ma il mondo in sé, cioè che esiste
intorno a noi e in noi, non è unilaterale. Mai un uomo, un atto, è tutto
samsara o tutto nirvana, mai un uomo è interamente santo o interamente
peccatore. Sembra così, perché noi siamo soggetti alla illusione
che il tempo sia qualcosa di reale. Il tempo non è reale, Govinda;
questo io l'ho appreso ripetutamente, in più d'una occasione. E se
il tempo non è reale, allora anche la discontinuità che sembra esservi
tra il mondo e l'eternità, tra il male e il bene, è un'illusione ».
«Ma come? » chiese Govinda ansiosamente. « Ascolta, caro, ascolta
bene! Il peccatore ch'io sono
eche tu sei è peccatore, sì, ma un giorno sarà di nuovo Brahma, un
giorno raggiungerà il nirvana,
sarà Buddha. E ora vedi: questo " un giorno" è illusione, è soltanto
un modo di dire! Il peccatore non è in cammino per diventare Buddha,
non è coinvolto in un processo di sviluppo, sebbene il nostro pensiero
non sappia rappresentarsi le cose diversamente. No, nel peccatore
è, già ora, oggi stesso, il futuro Buddha, il suo avvenire è già tutto pre-
sente, tu devi venerare in lui, in te, in ognuno il Buddha potenziale, il
Buddha in divenire, il Buddha nascosto. Il mondo, caro Govinda, non è
imperfetto, o impegnato in una lunga via verso la perfezione: no, è perfetto
in ogni istante, ogni peccato porta già in sé la grazia, tutti i bambini
portano già in sé la vecchiaia, tutti i lattanti la morte, tutti i morenti la
vita eterna. Non è concesso all'uomo di scorgere a che punto sia il suo
simile della propria strada: in briganti e in giocatori d'azzardo si cela il
Buddha, nel Brahmino può celarsi il brigante. La meditazione profonda
consente la possibilità di abolire il tempo, di vedere in contemporaneità
tutto ciò che è stato, ciò che è e ciò che sarà, e allora tutto è bene, tutto è
perfetto, tutto è Brahma. Per questo, a me par buono tutto ciò che esiste,
la vita come la morte, il peccato come la santità, l'intelligenza come la
stoltezza, tutto dev'essere così, tutto richiede sola-mente il mio accordo,
la mia buona volontà, la mia amorosa comprensione, e così per me tutto
è bene, nulla mi può far male. Ho appreso, nella anima e nel corpo, che
avevo molto bisogno del peccato, avevo bisogno della voluttà, dell'ambizione,
della vanità, e avevo bisogno della più ignominiosa disperazione,
per imparare la rinuncia a resistere, per imparare ad amare il mondo, per
smettere di confrontarlo con un certo mondo immaginato, desiderato da
me, con una specie di perfezione da me escogitata, ma per lasciarlo, invece,
così com'è, e amarlo e appartenergli con gioia
"Tali, o Govinda, sono alcuni dei pensieri che mi sono venuti in mente
».
Siddharta si chinò, alzò una pietra da terra e la soppesò sulla mano.
« Questa » disse giocherellando «- è una pietra, e forse, entro un determinato
tempo, sarà terra, e di terra diventerà pianta, o bestia, o uomo.
Bene, un tempo io avrei detto: "Questa pietra -è soltanto una pietra, non
val niente, appartiene al mondo di Maja: ma poiché forse nel cerchio
delle trasformazioni può anche diventar uomo e spirito, per questo io attribuisco
anche a lei un pregio ". Così avrei pensato un tempo. Ma oggi
invece penso: questa pietra è pietra, ed è anche animale, è anche dio,_ è
anche Buddha, io l'amo e l'onoro non per-ché un giorno o l'altro possa
diventare questo o quello, ma perché essa è, ed è sempre stata, tutto; e
appunto questo fatto, che sia pietra, che ora mi appaia come pietra, proprio
questo fa sì ch'io l'ami, e veda un senso e un valore in ognuna delle
sue vene e cavità, nel giallo, nel grigio, nella durezza, nel suono che
emette quando la colpisco, nell'aridità e nella umidità della sua superficie.
Ci sono pietre che hanno al tatto un'apparenza oleosa, o come di sapone,
e altre che paiono foglie, altre sabbia, e ognuna è speciale e prega
1'Om a modo suo, ognuna è Brahma, ma nello stesso tempo : anche pietra,
è oleosa o grassa come sapone, è appunto questo mi piace e mi sembra
meraviglioso
- e degno di adorazione. Ma non farmi più dir altro di ciò. Le parole
che colgono il significato segreto, tutto appare sempre un po' diverso
quando lo si esprime, un po' falsato, un po' sciocco, sì, e anche questo è
bene e mi piace moltissimo, anche con questo sono perfettamente d'accordo,
che ciò che è tesoro e saggezza d'un uomo suoni sempre un po'
sciocco alle orecchie degli altri
Govinda ascoltava in silenzio. -- k.
« Perché mi h'a detto quella faccenda della pie-,". -'tra? ». chiese, dopo
una pausa, esitando.
Mi venne detto senza premeditazione. O forse era per dire che appunto
questa pietra, e il fiume, e tutte queste cose dalle quali possiamo imparare,
io le amo. Posso amare una pietra, Govinda, e anche ,un albero o un -
pezzo di corteccia. Queste son cose, e le cose si possono amare._ Ma le
parole non le posso amare. Ecco perché le dottrine non contan nulla per
me: non sono né dure né molli, non hanno colore, non hanno spigoli,
non hanno odori, non 'hanno sapore, non hanno null'altro che parole:
Forse è questo ciò che impedisce di trovar la pace: le troppe parole. Poiché
anche liberazione
-- e virtù, anche "samsara e nirvana sono mere parole, Govinda. Non
c'è nessuna cosa che sia il nirvana, esiste solo la parola nirvana ».
Disse Govinda: « Non una sola parola è il nirvana, amico. È un pensiero
».
Siddharta continuò: « Un pensiero, sia pure. Devo confessarti, mio
caro, che non faccio una gran distinzione tra pensieri e parole. Per dirtela
schietta, non tengo i pensieri in gran conto. Apprezzo di più le cose. Qui
a questo traghetto, per esempio, ci fu, mio predecessore e maestro, un
uomo, un santo uomo, che per tanti anni credette semplice-mente nel fiume
e in nient'altro. Egli aveva notato che la voce del fiume gli parlava, e
da quella imparava, essa lo educava e lo istruiva, il fiume gli pareva un
dio, e per tanti anni non seppe che ogni brezza, ogni nuvola, ogni uccello,
ogni in-setto è altrettanto divino e può essere altrettanto saggio e
istruttivo quanto il venerato fiume. Ma quando questo santo se ne andò
nella foresta, allora sapeva già tutto, sapeva più di te e di me, senza maestro,
senza libri, solo perché aveva avuto fede nel fiume ».
Govinda disse: « Ma ciò che tu chiami " cose ", è forse qualcosa di
reale, di essenziale? Non è sol-tanto illusione di Maja, soltanto immagine
e apparenza? La tua pietra, il tuo albero, il tuo fiume, sono forse realtà?
».
« Anche questo » disse Siddharta « non mi preoccupa molto. Siano o
non siano le cose soltanto apparenza, allora sono apparenza anch'io e
quindi esse sono sempre miei simili. Questo è ciò che me le rende così
care e rispettabili: sono miei simili. Per questo posso amarle. Ed eccoti
ora una dottrina della quale riderai: l'amore, o Govinda, mi sembra di
tutte la cosa principale. Penetrare il fondo, spiegarlo, disprezzarlo, può
esser l'opera dei grandi filosofi. Ma a me importa solo di poter amare il
mondo, non disprezzarlo, non odiare il mondo e me; a me importa solo
di poter considerare il mondo, e me e tutti gli esseri, con amore, ammirazione
e rispetto ».
«Questo lo capisco » disse Govinda. « Ma appunto in ciò egli, il Sublime,
riconobbe un inganno. Egli prescrisse la benevolenza, la generosità,
la compassione, l'indulgenza, ma non l'amore; egli ci proibì di
vincolare il nostro cuore nell'amore di cose terrene ».
«Lo so » disse Siddharta, e il suo sorriso pareva ora raggiante. « Lo
so, Govinda. E, vedi, qui siamo proprio nel cuore delle opinioni, dei
contrasti di parole. Poiché io non posso negare che le mie parole sull'amore
non siano in contrasto, in apparente contrasto con le parole di
Gotama. Appunto per questo diffido tanto delle parole, perché so che
questo contrasto è illusorio. So che son d'accordo con Gotama. Come
potrebbe non conoscere l'amore, lui che aveva riconosciuto tutta la caducità,
la nullità del genere umano, eppure amava tanto gli uomini da
impiegare tutta una lunga vita laboriosa unicamente a soccorrerli, ad
ammaestrarli!
Anche in lui, nel tuo grande maestro, mi son più care le cose che le pa-
role, la sua vita e i suoi fatti più che i suoi discorsi: sono più importanti
gli atti della sua mano che le sue opinioni. Non nella parola, non nel
pensiero, vedo la sua grandezza, ma nella vita, nell'azione ».
Tacquero a lungo i due vecchi. Poi Govinda parlò, mentre s'inchinava
per prendere congedo: « Ti ringrazio, Siddharta, di avermi rivelato qualcosa
dei tuoi pensieri. Sono pensieri singolari, in parte, e non tutti mi
sono riusciti immediatamente chiari. Ma comunque sia, ti ringrazio, e ti
auguro giorni di pace ».
(Ma in segreto pensava: Questo Siddharta è un uomo stupefacente,
meravigliosi pensieri esprime, e la sua dottrina sembra un po' pazzesca.
Ben altri-menti suona la pura dottrina del Sublime, più chiara, più pura,
più razionale, e non contiene nulla di bizzarro, di pazzesco o di ridicolo.
Ma ben altro che i suoi pensieri mi sembrano le mani e i piedi di Siddharta,
i suoi occhi, la fronte, il respiro, il sorriso, il modo di salutare, di
camminare. Mai, dacché il nostro sublime Gotama entrò nel nirvana, mai
ho incontrato un uomo del quale sentissi così distintamente: costui è un
santo! Soltanto lui, questo Siddharta mi ha fatto questa impressione. La
sua dottrina può esser strana, pazzesche possono suonare le sue parole,
ma il suo sguardo e la sua mano, la sua pelle e i suoi capelli, tutto in lui
irradia una purezza, una pace, irradia una serenità e mitezza e santità,
quale non ho mai visto in nessun uomo dopo la morte del nostro sublime
maestro).
Mentre Govinda svolgeva questi pensieri, e una contraddizione si dibatteva
nel suo cuore, l'amore lo trasse a inchinarsi ancora una volta a
Siddharta. Questi sedeva tranquillamente, e Govinda gli fece un profondo
inchino.
« Siddharta » disse « tutti e due siamo diventati vecchi. Difficilmente
ci rivedremo ancora in questa forma umana. Vedo, amico, che tu hai trovato
la pace. Io riconosco di non averla trovata. Dimmi ancora una parola,
o degnissimo amico, dammi qualcosa ch'io possa afferrare, ch'io possa
comprendere! Dammi qualcosa che mi accompagni nel mio cammino.
Spesso è gravoso il mio cammino, è spesso oscuro, Siddharta A.
Siddharta taceva e lo guardava con quel suo sorriso tranquillo, sempre
uguale. Govinda lo guardava fisso in volto, con ansia, con desiderio. La
sofferenza d'un eterno cercare era scritta nel suo sguardo, la sofferenza
d'un eterno non trovare. Siddharta guardava e sorrideva.
« Chinati verso me! » sussurrò piano all'orecchio di Govinda. « Chinati
verso di me! Così, ancora più vicino! proprio vicino! Baciami sulla
fronte, Govinda! ».
Ma mentre Govinda obbediva alle sue parole, meravigliato, eppure attratto
dal grande amore e da una specie di presentimento, e si accostava
a lui e gli sfiorava la fronte con le labbra, gli accadde qualcosa di meraviglioso.
Mentre i suoi pensieri ancora s'occupavano delle meravigliose
parole di Siddharta, ancora si sforzava invano, e con una' certa ripugnanza,
di pensare l'abolizione del tempo, d'immaginarsi nirvana e samsara
come una cosa-sola, mentre perfino un certo disprezzo per le parole dell'amico
combatteva in lui con l'amore scon- ;! finato e col rispetto, ecco
quel che gli accadde: Non vide più il volto del suo amico Siddharta, vedeva
invece altri volti, molti, una lunga fila, un fiume di volti, centinaia,
migliaia di volti, che tutti venivano e passavano, ma pure apparivano -
anche tutti insieme, e tutti si mutavano e rinnovavano continuamente,
eppure erano tutti Siddharta. Vide il volto d'un pesce, d'un -carpio, con
là-, bocca spalancata in un dolore infinito, un pesce
agdnia,"con gli occhi ché scoppiavano — vide il volto d'un bimbo appena
nato, rosso e pieno -di-rughe, contratto nel pianto — vide il volto
d'un assassino, e vide costui piantare un coltello nella
'. 'ancia. d'un uomo — vide, nello stesso istante, que sto malfattore incatenato
e in ginocchio davanti al boia, che gli mozzava la testa con un
colpo -della mannaia — vide i corpi d'uomini e donne nudi, negli atti e
nella lotta di frenetico amore vide cadaveri distesi, tranquilli, freddi,
vuoti — vide teste d'animali, di cinghiali, di coccodrilli, d'elefanti, di
tori, d'uccelli vide dèi, vide Krishna, vide Àgrii — vide queste immagini
e questi volti mesco-lati in mille reciproci rapporti, ognuno aiutare gli altri,
amarli, odiarli, distruggerli, rigenerarli, ognuzio -avviato alla morte,
ognuno testimonianza appassionatamente dolorosa della loro caducità,
eppure nessuno moriva, ognuno si trasformava soltanto, .veniva un'altra
volta generato, riceveva un volto sempre nuovo, senza che, tuttavia, ci
fosse un intervàllo di tempo fra l'uno e l'altro volto — e tutte queste immagini
e questi volti giacevano, fluivano, si ,generavano, galleggiavano
e rifluivano l'uno nel-l'altro, e sopra tutti v'era costantemente qualcosa ..
di sottile, d'impalpabile, eppure reale, come un vetro o un ghiaccio sottilissimo,
interposto, come una pellicola trasparente, un guscio o una forma
o una maschera d'acqua, e questa maschera sorrideva, e questa maschera
era il volto sorridente di Siddharta, che egli, Govinda, proprio in
quello istante sfiorava con le labbra. E, così parve a Govinda, questo sorriso
della maschera, questo sorriso _della unità sopra il fluttuar delle forme,
questo sorriso della contemporaneità sopra le migliaia di nascite e di
morti, questo sorriso di Siddharta era appunto il medesimo, era esattamente
il costante, tranquillo, fine, impenetrabile, forse benigno, forse
schernevole, saggio, multirugoso sorriso di Gota-ma, il Buddha, quale
egli stesso l'aveva visto centinaia di volte con venerazione. Così — questo
Govinda lo sapeva — così sorridono i Perfetti.
Senza più sapere che cosa fosse il tempo, senza più sapere se questo
brivido fosse durato un secondo o un secolo, senza più sapere se esistesse
un Siddharta, o un Gotama, un Io o un Tu, ferito nel più profondo dell'anima
come da una saetta •1 divina, la cui ferita fosse tutta dolcezza,
affascinato e sciolto nell'intimo suo, Govinda rimase ancora un poco chinato
sul tranquillo volto di Siddharta, che aveva giust'appunto baciato,
ch'era stato giust'appunto teatro di tutte quelle immagini, di tutto quel divenire,
di tutto quell'essere. Il volto era immutato, dopo che la profondità
delle mille rughe s'era di nuovo chiusa sotto la sua superficie, ed egli
sorrideva tranquillo, sorrideva dolce e sommesso, forse molto benignamente,
forse molto schernevole, esattamente com'egli aveva sorriso, il
Sublime.
Profondamente s'inchinò Govinda, sul suo vecchio viso corsero lacrime,
delle quali egli nulla sapeva, come un fuoco arse nel suo cuore il
sentimento del più intimo amore, della più umile venerazione. Profondamente
egli s'inchinò, fino a terra, davanti all'uomo che sedeva immobile
e il cui sorriso gli ricordava tutto ciò ch'egli avesse mai amato in vita
sua, tutto ciò che nella sua vita vi fosse mai stato di prezioso e di sacro.
INDICE
NOTA INTRODUTTIVA 7
PARTE PRIMA 25
Il figlio del Brahmino 27
Presso i Samana 37
Gotama 49
Risveglio 59
PARTE SECONDA 65
Kamala 67
Tra gli uomini-bambini 81
Samsara 91
Presso il fiume 101
Il barcaiolo 113
Il figlio 127
Om 137
Govinda 145